{
  "id": "choshen_mishpat-270",
  "chapterLabel": "סימן 270",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-270-1",
      "section": 1,
      "text": "מציאת חרש שוטה וקטן ובנו ובתו ועבדו ושפחתו ואשתו ופועלו. ובו ג סעיפים:מציאת חרש שוטה וקטן אין בה משום גזל אלא מפני דרכי שלום לפיכך אם עבר א' וגזלה מידם אינה יוצאה בדיינים: הגה ודוקא מציאה שאין דעת אחרת מקנה לו אבל שכירות של קטן וכיוצא בו מוציאין בדיינין (ב\"י בשם הרשב\"א):"
    },
    {
      "id": "choshen_mishpat-270-2",
      "section": 2,
      "text": "מציאת בנו ובתו הסמוכים על שולחנו אע\"פ שהם גדולים ומציאת בתוהנערה אע\"פ שאינה סומכת על שולחנו ומציאת עבדו ושפחתו הכנענים ומציאת אשתו הרי אלו שלו (וה\"ה אם הרויחו בסחורה או במלאכה (ב\"י ססי' קע\"ז בשם עיטור) אבל אם מת אינו מוריש מלאכת בן אחד לשאר ורשיו) (הגהות שניות דמרדכי דב\"מ) אבל מציאת בנו שאינו סומך על שולחנו אע\"פ שהוא קטן ומציאת עבדו ושפחתו העברים ומציאת אשתו שהיא מגורשת ואינה מגורשת אינה שלו ואם נתנו מתנה לקטן הסומך על שולחן אביו הרי היא של אביו אבל לא בבנו הגדול (נ\"י פ\"ק דמציעא) יתום הסמוך על שלחן אחרים מציאתו לעצמו (מרדכי ותוס' פ\"ק דמציעא):"
    },
    {
      "id": "choshen_mishpat-270-3",
      "section": 3,
      "text": "מציאת פועל לעצמו אע\"פ שאמר לו עשה עמי מלאכה היום ואצ\"ל אם א\"ל עדור עמי היום אבל אם שכרו ללקט מציאות כגון שחסר הנהר ושכרו ללקט הדגים הנמצאים באגם הרי מציאותו לב\"ה ואפי' מצא כיס מלא דינרים ויש אומרים דהוא הדין שכרו סתם ומראה לו ללקט מציאות (טור בשם הרמ\"ה):"
    }
  ]
}