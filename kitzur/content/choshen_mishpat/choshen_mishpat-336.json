{
  "id": "choshen_mishpat-336",
  "chapterLabel": "סימן 336",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-336-1",
      "section": 1,
      "text": "השוכר את הפועל לעשות בשלו והראהו בשל חבירו. ובו ד סעיפים:השוכר את הפועל לעשות בשלו והראהו בשל חבירו נותן לו שכרו משלם וחוזר ונוטל מחבירו מה שההנהו וא\"י לומר לו טול מה שעשית בשכרך אפי' לא אמר לו שכרך עלי אלא שכרו סתם אבל אם שכרו לעשות בשל חבירו סתם יכול לומר טול מה שעשית בשכרך ואם א\"ל שכרך עלי אינו יכול לומר לו כן: הגה שכרו בפני חבירו ושתק חבירו שתיק' כהודאה וחייב לתת לו שכרו וה\"ה בשוכר מלמד לבן חבירו . אחד שאמר לחתנו תלמוד עם בנך ואני אשלם לך פטור מלשלם לו (מרדכי פרק זה בורר):"
    },
    {
      "id": "choshen_mishpat-336-2",
      "section": 2,
      "text": "השוכר את הפועל לעשות בשלו או ללקט לו דבר של הפקר אינו יכול לומר לו טול מה שעשית בשכרך ואם נתרצה הפועל ליטלו בשכרו ואח\"כ חזר בו אין שומעין לו והוא שעשה משיכה או הגבהה או שהוא ברשותו:"
    },
    {
      "id": "choshen_mishpat-336-3",
      "section": 3,
      "text": "שכרו לשמור לו דבר של הפקר יכול לומר לו טול מה שעשית בשכרך לפי שעדיין לא זכה בו ב\"ה וילך הוא ויזכה בו:"
    },
    {
      "id": "choshen_mishpat-336-4",
      "section": 4,
      "text": "השוכר את הפועל ונאחז באנגריא לעבודת המלך א\"י לומר הריני לפניך אלא אינו נותן לו אלא כפי מה שעשה עמו:"
    }
  ]
}