{
  "id": "choshen_mishpat-080",
  "chapterLabel": "סימן 80",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-080-1",
      "section": 1,
      "text": "באיזו ענין טוען וחוזר וטוען. ובו ב סעיפים:מי שטוען בב\"ד טענה א' ונתחייב בה אינו יכול לטעון טענה אחרת שסותרת הראשונה (ואפי' יש עדים על טענה שניה לא מהני) (נ\"י פ' ח\"ה וע\"פ) (כדלעיל ריש סי' ע\"ט) אבל אם בא לתקן טענה ראשונה ולומר כך נתכוונתי ויש במשמעותה לשון שסובל זה התיקון שומעין לו בד\"א שלא יצא מב\"ד אבל אם יצא מב\"ד אין שומעין לו דשמא למדוהו לטעון שקר אבל כל מה שטוען חוץ לב\"ד יכול לחזור ולטעון אפי' לסתור טענתו הראשונה לפי שאין אדם מגלה טענותיו אלא לבית דין בד\"א שאינו טוען וחוזר וטוען לסתור טענתו הראשונה כשנתחייב בדין בטענה ראשונה אבל אם יכול לזכות בדין גם בטענה הראשונה יכול לחזור ולטעון ולזכות בטענה האחרת ואע\"פ שלא נתן אמתלאה לטענה הראשונה (טור בשם ר\"י מיג\"ש ורמב\"ם והוא בסוף פ\"ז מהלכות טוען) ואע\"פ שיצא מב\"ד וחזר יש לו לחזור ולטעון ולהפך כל הטענות שירצה מפטור לפטור עד שיבואו עדים (וע' לעיל סי' ע\"ט ס\"ט) אבל מאחר שיבואו עדים ויכחישו טענתו (הראשונה) שסמך עליה אינו יכול להשיאו לטענה אחרת אא\"כ נתן אמתלא' לטענה שסמך עליה ויש במשמעה כמו שהשיא בזאת הטענ' האחרת והוא שלא יצא מב\"ד: הגה וכל זה דוקא לאחר כדי דיבור אבל תוך כדי דיבור יכול לחזור ולסתור טענתו הראשונה (טור) (ד\"מ בשם מהרי\"ו סי' ט\"ו) ובכל זה אין חילוק בין אם טען בראשונה ובא אח\"כ לטעון טענה אחרת או אם שתק תחלה ובא לטעון אח\"כ אא\"כ נתן טעם למה שתק בתחלה (תשובת הרא\"ש כלל ס\"ד סי' ג' ומהרי\"ו סי' ע\"ז) ודלא כיש חולקין דאם שתק יכול לחזור ולטעון (הגהות מיימוני פ\"ז דטוען בשם מוהר\"מ):"
    },
    {
      "id": "choshen_mishpat-080-2",
      "section": 2,
      "text": "י\"א שלאחר שכתב טענתו בשטר אינו יכול לחזור ולטעון ואפי' בנותן אמתלאה ואפי' לא הוכחש (וי\"א דהב\"ד יכתבו הטענות כדי שלא יוכל לחזור ולטעון) (ריב\"ש סי' רצ\"ח) וע\"ל סי' י\"ג סעיף ג':"
    }
  ]
}