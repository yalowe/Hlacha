{
  "id": "choshen_mishpat-383",
  "chapterLabel": "סימן 383",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-383-1",
      "section": 1,
      "text": "דין אדם המזיק לבהמת חבירו. ובו ה סעיפים:הניח גחלת על לב שור חבירו כשהוא כפות ונשרף או שדחפו לים חייב ואם הניח גחלת על לב חבירו ונשרף יתבאר בסימן תי\"ח:"
    },
    {
      "id": "choshen_mishpat-383-2",
      "section": 2,
      "text": "שור שעלה על גב שור להורגו ברשות הניזק שהוא בעל התחתון בין שהיה תם בין שהיה מועד ובא בעל התחתון ושמט את שורו להצילו ונפל עליון ומת הרי זה פטור דחפו לעליון ומת אם היה יכול לשומטו ולא שמטו ה\"ז חייב ואם לא היה יכול לשומטו הרי זה פטור: הגה וכן ראובן שלקח כלי של שמעון וסמך בו חביתו של יין שלא יפול ובא שמעון ונטל כלי שלו ונשבר חביתו של יין שמעון חייב דה\"ל לסמכו בדבר אחר (תשו' הרא\"ש כלל ק\"א סי' ג'):"
    },
    {
      "id": "choshen_mishpat-383-3",
      "section": 3,
      "text": "ב' שהמיתו את הבהמה כאחד או שברו את הכלי כאחד משלמים ביניהם:"
    },
    {
      "id": "choshen_mishpat-383-4",
      "section": 4,
      "text": "ה' שהניחו ה' חבילות על הבהמה ולא מתה ובא זה האחרון והניח חבילתו עליה ומתה אם היתה מהלכת באותם החבילות ומשהוסיף זה חבילתו עמדה ולא הלכה האחרון חייב ואם מתחלתה לא היתה מהלכת האחרון פטור ואם אין ידוע כולם משלמין בשוה:"
    },
    {
      "id": "choshen_mishpat-383-5",
      "section": 5,
      "text": "הכובש בהמת חבירו במים או שהניחה בחמה וצמצם עליה המקום כדי שלא תמצא צל עד שהרגתה החמה חייב: הגה ודוקא שאחזה בידו אבל סגר עליה הדלת שלא תצא י\"א דפטור מדיני אדם (טור ס\"ו):"
    }
  ]
}