{
  "id": "choshen_mishpat-144",
  "chapterLabel": "סימן 144",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-144-1",
      "section": 1,
      "text": "שנים שהחזיקו בשדה אחת זה אכלה וזה אכלה. ובו ד סעיפים:שני שותפים שהחזיקו בשדה ו' שנים האחד אכלה אג\"ה והשני אכלה בד\"ו לא עלתה חזקה לשום אחד מהם ואם עשו חלוקה זו בשטר כיון שעבר שלשה שנים עלת' להם חזקה וכן אם טועני' שלקחו שדה זו מפלוני ועשה להם המוכר שטר מכר כיון שעברו שלשה שנים עלתה להם חזקה והוא הדין לעבד שהחזיקו בו בענין זה:"
    },
    {
      "id": "choshen_mishpat-144-2",
      "section": 2,
      "text": "אכלה האחד שנה ומכרה לאחר והחזיק גם הוא שנה ומכרה גם הוא לשלישי אם מכרו זה לזה בשטר עלתה להם חזקה ואם היה המכר בלא שטר לא עלת' להם חזקה:"
    },
    {
      "id": "choshen_mishpat-144-3",
      "section": 3,
      "text": "אכלה האב שנה ומת וירשה הבן ואכל' שתים או שאכלה האב שתים והבן שנה או שאכלה האב שנה והבן שנה והלוקח שלקחה מהבן שנה ה\"ז חזקה והוא שלקחה בשטר:"
    },
    {
      "id": "choshen_mishpat-144-4",
      "section": 4,
      "text": "אכלה בחיי האב שהיה בעל השדה שנה ובפני בנו שתים או בפני האב שתים ובפני בנו שנה או בפני האב שנה ובפני הבן שנה ובפני הלוקח מהבן שנה ה\"ז חזקה והוא שמכר הבן שדה זו בכלל שדותיו שהרי לא הכיר המחזיק שנמכרה ולפיכך לא נזהר בשטרו אבל אם מכר הבן שדה זו בפני עצמו ושדה זו בפני עצמו אין לך מחאה גדולה מזו והוא שמכרה בשטר וי\"א אפילו שלא בשטר:"
    }
  ]
}