{
  "id": "choshen_mishpat-284",
  "chapterLabel": "סימן 284",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-284-1",
      "section": 1,
      "text": "אין צריך עדות ליורש שהוא קרוב וצריך עדות שמת. ובו ד סעיפים:הגה כל היורשין יורשין בחזקה שהעידו העדים שהוחזק להן שהוא פלוני אע\"פ שאינן יודעין אמיתת יחוסו והוא הדין בשאר יורשין (טור) מי שהוא מוחזק באחד שהוא קרוב המת ואין אנו יודעין קרוב יותר ממנו הרי זה יורשו ולא חיישי' שמא יש קרוב יותר ממנו כל זמן שלא יודעין (הרא\"ש כלל פ\"ו סי' ט' ואגודה) ועיין לעיל סי' ר\"פ סעיף ז' ולא מורידין קרוב לירושה על פי עד אחד (ריב\"ש סי' מ\"ו):"
    },
    {
      "id": "choshen_mishpat-284-2",
      "section": 2,
      "text": "אין היורשים נוחלים עד שיביאו ראיה שמת מורישן אבל אם שמעו בו שמת או שבאו עכו\"ם מסיחים לפי תומם אע\"פ שמשיאין את אשתו על פיהם [ ונוטלת את כתובתה] וכן האשה שבאה ואמרה מת בעלי אע\"פ שהיא נאמנת ותנשא ותטול כתובתה אין היורשים נכנסים לנחלה על פיה:"
    },
    {
      "id": "choshen_mishpat-284-3",
      "section": 3,
      "text": "אמרה מת בעלי ונתיבמה הרי יבמה נכנס לנחלה על פיה שנאמר יקום על שם אחיו המת והרי קם:"
    },
    {
      "id": "choshen_mishpat-284-4",
      "section": 4,
      "text": "מי שטבע במים שאין להם סוף ובאו עדים שטבע בפניהם ואמרו אבד זכרו אע\"פ שאין משיאין את אשתו לכתחלה הרי היורשים נוחלים על פיהם וכן אם באו עדים שנפל לגוב אריות ונמרים או שראוהו צלוב והעוף אוכל בו או שנדקר במלחמה ומת או נהרג ולא הכירו פניו אבל היו לו סימנים מובהקים בגופו והכירו אותן בכל אלו הדברים וכיוצא בהם אם אבד זכרו אח\"כ יורדים לנחלה בעדות זו אע\"פ שאין משיאין את אשתו שלא החמירו בדברים אלו אלא מפני איסור כרת אבל לענין ממון אם העידו העדים בדברים שחזקתן למיתה והעידו שראו אותם הדברים ואבד זכרו ואח\"כ נשמע שמת הרי אלו נוחלים על פיהם:"
    }
  ]
}