{
  "id": "choshen_mishpat-366",
  "chapterLabel": "סימן 366",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-366-1",
      "section": 1,
      "text": "גזלן שבא לעשות תשובה אם מקבלין ממנו. ובו ד סעיפים:גזלן מפורסם (שעסקיו בכך ותשובתו קשה) הבא לעשות תשובה מעצמו אם אין הגזילה קיימת אין מקבלין ממנו כדי שלא ימנע מלעשות תשובה ואם רצה לצאת ידי שמים והחזיר אין מוחין ביד הנגזל מלקבלו: הגה וכן אם לא בא לעשות תשובה מעצמו רק שהנגזל צריך לתבעו מחייבים אותו להחזיר (טור ס\"א):"
    },
    {
      "id": "choshen_mishpat-366-2",
      "section": 2,
      "text": "הרועים והגבאים והמוכסים תשובתן קשה מפני שגזלו את הרבים ואינם יודעים למי יחזרו לפיכך יעשו בו צרכי רבים כגון בורות שיחין ומערות: הגה גזלן שהחזיר אם צריך דעת בעלים דינו כמו בגנב (טור סג) וע' לעיל סי' שנ\"ה):"
    },
    {
      "id": "choshen_mishpat-366-3",
      "section": 3,
      "text": "היה כלי ביד בנו של בע\"ה או ביד עבדו ולקחו אחד מהם ונשתמש בו ה\"ז שואל שלא מדעת ונעשה ברשותו ונתחייב באונסין עד שיחזירנו לבעלים לפיכך אם החזירו לקטן שהיה בידו ואבד ממנו או נשבר חייב לשלם:"
    },
    {
      "id": "choshen_mishpat-366-4",
      "section": 4,
      "text": "הגוזל את חבירו בישוב ובא להחזיר לו במדבר לא יצא ואם ירצה הנגזל לא יקחנו עד שיגיע ליישוב אבל אם מחזירו ביישוב אפי' אינו באותו מקו' שגזלו יצא:"
    }
  ]
}