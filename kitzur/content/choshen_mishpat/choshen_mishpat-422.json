{
  "id": "choshen_mishpat-422",
  "chapterLabel": "סימן 422",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-422-1",
      "section": 1,
      "text": "צריך החובל לפייס הנחבל שימחול לו. ובו ב סעיפים:החובל בחבירו אע\"פ שנתן לו ה' דברים אינו מתכפר לו עד שיבקש ממנו וימחול לו ואסור לנחבל להיות אכזרי מלמחול כי אין זה דרך זרע ישראל אלא כיון שבקש ממנו החובל ונתחנן לו פעם ראשונה ושניה וידוע שהוא שב מחטאו וניחם מרעתו ימחול לו וכל הממהר למחול הרי זה משובח ורוח חכמים נוחה הימנו: הגה ועיין בא\"ח סי' תר\"ו אסור לבקש דין מן השמים על חבירו שעשה לו רעה ודוקא דאית ליה דיינא בארעא וכל הצועק על חבירו הוא נענש תחלה (גמרא פ' החובל) וי\"א דאפי' לית ליה דיינא בארעא אסור לצעוק עליו אא\"כ הודיעו תחלה (הר\"ן פ\"ק דר\"ה):"
    },
    {
      "id": "choshen_mishpat-422-2",
      "section": 2,
      "text": "דין נחבל נשבע ונוטל נתבאר בסימן צ':"
    }
  ]
}