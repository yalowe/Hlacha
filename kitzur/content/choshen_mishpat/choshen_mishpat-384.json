{
  "id": "choshen_mishpat-384",
  "chapterLabel": "סימן 384",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-384-1",
      "section": 1,
      "text": "דין אדם המזיק שלא בגופו. ובו ד סעיפים:א' המזיק בידו (או בשאר גופו) (טור ס\"'א) או שזרק אבן או ירה חץ והזיק בו או שפטר (פי' שפתח) מים על חבירו או על הכלים והזיק או שרק ונע והזיק בכיחו (פי' רוק עב היוצא בכח) וניעו (פי' רוק דק שהולך ומתנועע) בעת שהלכו מכוחו ה\"ז כמזיק בידו והם תולדות של אדם אבל אם רק הרוק והניח על הארץ ואח\"כ נתקל מהם אדם ה\"ז חייב משום בורו שכל תקלה תולדות בור הוא:"
    },
    {
      "id": "choshen_mishpat-384-2",
      "section": 2,
      "text": "היה מכה בפטיש ויצא גץ (פי' שביב יוצא מתחת הפטיש כשמכין בו על הסדן) מתחת הפטיש והזיק ה\"ז חייב:"
    },
    {
      "id": "choshen_mishpat-384-3",
      "section": 3,
      "text": "הבנאי שקבל עליו את הכותל לסותרו ושבר את האבנים או הזיק חייב היה סותר מצד זה ונפל מצד אחר פטור ואם מחמת המכה חייב:"
    },
    {
      "id": "choshen_mishpat-384-4",
      "section": 4,
      "text": "החוצב (פי' שחוצב אבנים מההר) שחצב אבן ונתנו לסתת (פי' הפוסל אבני גזית ומרבעה ומחליקה רש\"י) והזיק בו הסתת חייב מסרה הסתת לחמר החמר חייב מסרו החמר לכתף הכתף חייב מסרה הכתף לבנאי הבנאי חייב מסרה הבנאי למסדר המסדרו על שורת הבנין המסדר חייב ואם אחר שסדרו על שורת הבנין נפל והזיק אם הם קבלנים וכולם שותפים במלאכה כולם חייבים ואם הם שכירי יום האחרון חייב וכלם פטורים:"
    }
  ]
}