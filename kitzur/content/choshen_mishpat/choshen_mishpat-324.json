{
  "id": "choshen_mishpat-324",
  "chapterLabel": "סימן 324",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-324-1",
      "section": 1,
      "text": "המקבל שדה לזורעה מין ידוע ובא לשנותה. ובו סעיף אחד:החוכר שדה מחבירו לזורעה שעורים לא יזרענה חטים מפני שהחטים מכחישות את הקרקע יותר מהשעורים חכרה לזורעה חטים יזרענה שעורים קטנית לא יזרענה תבואה תבואה יזרענה קטנית (וי\"א בהפך תבואה לא יזרענה קטנית קטנית יזרענה תבואה) (טור ס\"א) ובבבל וכיוצא בה לא יזרענה קטנית מפני שהקטנית שם מכחשת את הארץ: (הגה וי\"א בהפך דבבבל יכול לזרוע מה שירצה (טור) י\"א דכל זה בחכירות אבל בקבלנות יכול לשנות אפי' לדבר המכחיש (טור ורש\"י) ויש חולקין וסבירא להו אפי' לדבר שאינו מכחיש אינו יכול לשנות בקבלנות (המגיד פרק ח דשכירות ):"
    }
  ]
}