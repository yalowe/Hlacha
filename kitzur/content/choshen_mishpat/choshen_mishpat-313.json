{
  "id": "choshen_mishpat-313",
  "chapterLabel": "סימן 313",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-313-1",
      "section": 1,
      "text": "המשכיר בית לחבירו בבירה גדולה באיזה מקום רשאי להשתמש. ובו ד סעיפים:המשכיר בית לחבירו בבירה גדולה משתמש בזיזים ובכותלים עד ארבע אמות ובתרבץ של חצר וברחבה שאחורי הבתים ומקום שנהגו להשתמש בעובי הכותלים ובכל אלו הדברים הולכים אחר מנהג המדינה והשמות הידועים להם:"
    },
    {
      "id": "choshen_mishpat-313-2",
      "section": 2,
      "text": "המשכיר חצרו סתם לא השכיר הרפת שבה:"
    },
    {
      "id": "choshen_mishpat-313-3",
      "section": 3,
      "text": "הזבל שבחצר הרי הוא של שוכר לפיכך הוא מיטפל בו להוציאו ואם יש שם מנהג הולכים אחר המנהג בד\"א כשהיו הבהמות שעשו הזבל של שוכר אבל אם הבהמות של אחרים הזבל של בעל החצר שחצירו של אדם קונה לו שלא מדעתו אע\"פ שהיא שכורה ביד אחרים: הגה מיהו אם קלטו השוכר בכלי מן האויר ולא נח בחצר הרי שלו (טור ס\"ו):"
    },
    {
      "id": "choshen_mishpat-313-4",
      "section": 4,
      "text": "והאפר היוצא מהתנור וכירה של שוכר (אפילו אחרים אופין ומבשלין) (טור בשם הרמ\"ה):"
    }
  ]
}