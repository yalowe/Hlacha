{
  "id": "choshen_mishpat-423",
  "chapterLabel": "סימן 423",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-423-1",
      "section": 1,
      "text": "נגף אשה ויצאו ילדיה וכיצד שמין דמי ולדות. ובו ד סעיפים:הנוגף את האשה ויצאו ילדיה אע\"פ שלא נתכוין חייב לשלם דמי ולדות לבעלה ונזק וצער לאשה וכיצד משערין דמי ולדות שמין את האשה כמה היתה יפה עד שלא ילדה וכמה היא יפה משילדה ונותנים לבעל (וצער ונזק משערין כמה תפחת האשה ונכחשת יותר כשהיא מפלת ע\"י הכאה משילדה כדרכה וכן בשבת וריפוי אם צריכה לכך) (טור ס\"ד) (ועיין באבן העזר סי' פ\"ג) ואם מת הבעל נותנים ליורשיו (שם ברמב\"ם ד\"ב) ואם נגפה אחר מיתת הבעל נותנים אף דמי ולדות לאשה (וי\"א דהוא של יורשיו) (טור בשם הראב\"ד והרא\"ש):"
    },
    {
      "id": "choshen_mishpat-423-2",
      "section": 2,
      "text": "היתה נשואה לגר וחבל בה בחיי הגר נותן דמי ולדות לבעל מת הגר פטור ואם חבל בה אחר מיתת הגר זכתה היא בדמי ולדות (וי\"א דהוא פטור) (טור ס\"ג בשם הרא\"ש):"
    },
    {
      "id": "choshen_mishpat-423-3",
      "section": 3,
      "text": "היתה שפחה או עכו\"ם בשעת הריון ובשעת נגיפה נשתחררה או נתגיירה הרי דמי ולדות שלה (וי\"א דאם בעלה קיים הרי הן של בעל ואם לאו הוא פטור) (טור ס\"ד בשם הרא\"ש):"
    },
    {
      "id": "choshen_mishpat-423-4",
      "section": 4,
      "text": "הנוגף את האשה ויצאו ילדיה ומתה אע\"פ שהיה שוגג ה\"ז פטור מהתשלומין ואינו משלם כלום שנא' ולא יהיה אסון ענוש יענש (לא חילק הכתוב בין שוגג למזיד בדבר שיש בו מיתת ב\"ד לפטרו מן התשלומין) בד\"א כשנתכוין לאשה אבל אם נתכוון לחבירו ונגף את האשה אע\"פ שמתה הואיל והמיתה בלא כוונה ה\"ז כדבר שאין בו מיתת ב\"ד ומשלם דמי ולדות (וי\"א דאפי' לא נתכוין לאשה פטור מתשלומין) (טור ס\"ט בשם הראב\"ד):"
    }
  ]
}