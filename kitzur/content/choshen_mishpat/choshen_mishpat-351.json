{
  "id": "choshen_mishpat-351",
  "chapterLabel": "סימן 351",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-351-1",
      "section": 1,
      "text": "דין הגונב כיס בשבת. ובו סעיף אחד:יש גנב שפטור מלשלם ואיזה זה שבא עם התשלומין חיוב מיתה כגון הגונב כיס בשבת ולא הגביהו ברשות הבעלים אלא היה מגררו ומוציאו מרשות הבעלים לרשות הרבים ואבדו שם: הגה אבל אם אבדו אח\"כ חייב וכ\"ש אם עדיין הוא בעין שחייב להחזירו (טור והמ\"מ פ\"ג דגנבה בשם י\"מ ורמ\"ה והרמב\"ן ז\"ל) וי\"א שאם אינו בעין בכל ענין פטור מלשלם (המגיד פרק ג' דגניבה ובשם רש\"י והרמב\"ם) ה\"ז פטור מתשלומין שאיסור שבת ואיסור גניבה והיזק באים כאחד אבל אם גנב כיס בשבת והגביהו שם ברשות היחיד ואח\"כ הוציאו לרשות הרבי' והשליכו לנהר חייב לשלם שהרי נתחייב באיסור גניבה קודם שיתחייב באיסור סקילה וכן כל כיוצא בזה:"
    }
  ]
}