{
  "id": "choshen_mishpat-415",
  "chapterLabel": "סימן 415",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-415-1",
      "section": 1,
      "text": "הגודר גדרו בקוצים והוזק בהם והמצניע קוצים בכותל חבירו. ובו ג סעיפים:המצניע את הקוץ ואת הזכוכית והגודר גדרו בקוצים והפריחו לרה\"ר והוזק בהם אחר חייב נזק שלם ואם גדר בקוצים בצמצום בתוך רשותו פטור לפי שאין דרך בני אדם להתחכך בכותלים:"
    },
    {
      "id": "choshen_mishpat-415-2",
      "section": 2,
      "text": "המצניע קוציו וזכוכיותיו בתוך כותלו של חבירו ובא בעל הכותל וסתר כותלו ונפל לרה\"ר והזיק אם כותל רעוע הוא המצניע חייב ואם כותל בריא הוא בעל הכותל חייב: הגה ואם הזיקו בשעת נפילה י\"א דבעל כותל חייב בכל ענין (טור ס\"ב) ואם נפלה הכותל מאיליו אם היתה בריא פטורים ואם היתה רעוע המצניע חייב ואם סתרה אינש דעלמא הסותר חייב והמצניע פטור (נ\"י פ' המניח) (וע' לעיל סי' שצ\"ו):"
    },
    {
      "id": "choshen_mishpat-415-3",
      "section": 3,
      "text": "מדת חסידות הוא שיצניע אדם קוציו ושאר כל דבר המזיק במקום שלא יבא מהם תקלה כגון שישליכם לנהר או ישרפם:"
    }
  ]
}