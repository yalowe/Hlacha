{
  "id": "choshen_mishpat-411",
  "chapterLabel": "סימן 411",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-411-1",
      "section": 1,
      "text": "תולדות הבור כגון אבנו סכינו ומשאו שהזיקו. ובו ז סעיפים:תולדות הבור אבנו סכינו ומשאו וכיוצא בהן שהניח' בר\"ה והזיקו במקומם בין הפקירן או לא הפקירן או שהניחם בראש גגו ונפלו ברוח מצוי' והזיקו במקומם אחר שנחו שדומה לבור ממונו שמזיק במקום שמונח שם לפיכך יש לו כל דיני בור לחייב נזק שלם מתחלתו על מיתת בהמ' או הזיק' ועל נזקי אדם בין נתקל באבן והוזק באבן בין נתקל בקרקע והוזק באבן אבל אם נתקל באבן והוזק בקרקע פטור (ופטור) בו ממיתת אדם ונזקי כלים וכן אם הניחם ברשותו והפקיר רשותו ולא הפקירם ונתקל בקרקע וניזק בתקל' זו והוזק חייב בעל התקלה:"
    },
    {
      "id": "choshen_mishpat-411-2",
      "section": 2,
      "text": "ואם נפלו ברוח שאינה מצוי' והזיקו בשעת נפיל' או אפי' אחר נפילה כל זמן שלא היה לו פנאי לסלק' פטור אבל לאחר מכאן חייב ואי אפקרינהו פטור אפי' לאחר מכאן:"
    },
    {
      "id": "choshen_mishpat-411-3",
      "section": 3,
      "text": "אם הניחם בר\"ה ולא הזיקו במקומם אלא נתגלגלו למקום אחר על ידי רגלי אדם או רגלי בהמה אם הזיקו דרך הלוכן ע\"י רגלי אדם חייב המגלגל הכל שהוא פושע בהיזק זה ובעל התקל' פטור:"
    },
    {
      "id": "choshen_mishpat-411-4",
      "section": 4,
      "text": "אם גלגלם רגלי בהמה והזיקו בהילוכם חייב בעל הבהמ' החצי ובעל התקל' החצי:"
    },
    {
      "id": "choshen_mishpat-411-5",
      "section": 5,
      "text": "אם התיז' הבהמ' והזיק' דרך הלוכה משלם בעל הבהמה רביע ובעל התקל' ג' חלקים:"
    },
    {
      "id": "choshen_mishpat-411-6",
      "section": 6,
      "text": "אם לאחר שנחו מגלגולם הזיקו הוה ליה בור וחייב בעל התקלה הכל:"
    },
    {
      "id": "choshen_mishpat-411-7",
      "section": 7,
      "text": "הכניס שורו לחצר חבירו שלא ברשות והטיל בו גללים וטנפו כליו של בעל החצר פטור בעל השור דהו' ליה הנך גללים בור ובור פטור בכלים כמו שנתבאר בסי' שקודם זה:"
    }
  ]
}