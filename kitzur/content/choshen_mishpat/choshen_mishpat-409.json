{
  "id": "choshen_mishpat-409",
  "chapterLabel": "סימן 409",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-409-1",
      "section": 1,
      "text": "אין מגדלים בהמה דקה בישוב וחזיר וכלב רע בכל מקום. ובו ד סעיפים:אין מגדלים בהמה דקה בארץ ישראל מפני שדרכם לרעות בשדות של אחרים והיזקם מצוי אבל מגדלים בסוריא ובמדברות שבארץ ישראל והאידנא שאין מצוי שיהיו לישראל בארץ ישראל שדות נראה דשרי:"
    },
    {
      "id": "choshen_mishpat-409-2",
      "section": 2,
      "text": "לא יגדל ישראל חזירים בכ\"מ אפילו למשוח בהם עורות ואין צ\"ל לסחורה:"
    },
    {
      "id": "choshen_mishpat-409-3",
      "section": 3,
      "text": "אסור לגדל כלב רע אא\"כ הוא אסור בשלשלאות של ברזל וקשור בהם ובעיר הסמוכה לספר מותר לגדלו וקושרו ביום ומתירו בלילה: הגה וי\"א דהשתא שאנו שרוין בין העכו\"ם ואומות בכל ענין שרי ופוק חזי מאי עמא דבר (הגהת אלפסי החדשים) מיהו נראה אם הוא כלב רע שיש לחוש שיזיק בני אדם דאסור לגדלו אא\"כ קשור בשלשלאות של ברזל:"
    },
    {
      "id": "choshen_mishpat-409-4",
      "section": 4,
      "text": "מי שנפלו לו כלבים וחזירים בירושה אין מחייבים אותו למכרם ביחד אלא מוכר מעט מעט:"
    }
  ]
}