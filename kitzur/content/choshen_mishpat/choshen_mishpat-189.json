{
  "id": "choshen_mishpat-189",
  "chapterLabel": "סימן 189",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-189-1",
      "section": 1,
      "text": "דין אין המקח נגמר בדברים. ובו סעיף אחד:אין המקח נגמר בדברים שהאומר לחבירו היאך אתה נותן לי חפץ זה ואמר ליה בכך וכך ונתרצו שניהם ופסקו הדמים יכולים לחזור שניהם אפי' היה הדבר בפני עדים ואמרו להם הוו עלינו עדים שמכר זה ושלקח זה הרי זה אינו כלום עד שיגמר המקח כל דבר ודבר כראוי לו קרקע לפי קניינו ובעלי חיים לפי קניינם ומטלטלים לפי קניינם ולאחר שנגמר המקח כל אחד לפי קניינו אין שום אחד מהם יכול לחזור בו אפי' לא היו עדים בדבר: הגה ואפי' מחלו זה לזה אח\"כ לא מהני אלא צריכין לחזור ולהקנות זה לזה (תה\"ד סי' שי\"א וריב\"ש סי' תק\"י):"
    }
  ]
}