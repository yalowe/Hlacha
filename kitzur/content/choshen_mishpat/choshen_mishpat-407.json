{
  "id": "choshen_mishpat-407",
  "chapterLabel": "סימן 407",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-407-1",
      "section": 1,
      "text": "שור שנגח ומכרו מזיק או ניזק. ובו ד סעיפים:שור תם שהזיק אם מכרו המזיק עד שלא עמד בדין אע\"פ שהוא מכור הרי הניזק גובה הימנו וחוזר הלוקח וגובה מהמזיק שמכר לו שכיון שנגח קול יש לו ולא היה לו ללוקח ליקח אותו עד שיגבה הניזק: הגה מכרו ניזק מכור וכשיתפסנו יקחנו הלוקח (טור ס\"א):"
    },
    {
      "id": "choshen_mishpat-407-2",
      "section": 2,
      "text": "שחטו מזיק גובה מבשרו (וי\"א דצריך לשלם פחת השחיטה) (טור שם מהג\"מ פ' המניח) וכן אם נשתמש בו חייב ליתן לניזק שכירות (טור וב\"י בשם רש\"י והראב\"ד) נתנה במתנה מה שעשה עשוי ויגבה הניזק ממנו:"
    },
    {
      "id": "choshen_mishpat-407-3",
      "section": 3,
      "text": "בד\"א כשמכר או נתן קודם שעמד בדין אבל אם עמד בדין ואח\"כ מכרו או נתנו במתנה לא עשה כלום:"
    },
    {
      "id": "choshen_mishpat-407-4",
      "section": 4,
      "text": "יקדמו בעל חוב של מזיק ותפסוהו בין שחב עד שלא הזיק בין הזיק עד שלא חב לא זכה אלא הניזק גובה ממנו שאפי' היה אצל בעל חוב מתחלה והזיק היה גובה מגופו: הגה וי\"א דוקא דיוכל הבעל חוב לגבות חובו ממקום אחר אבל אם היה השור אפותיקי מפורש לבעל חוב וקדם בע\"ח לנזיקין בע\"ח קודם טור (ל' רמב\"ם שם והרא\"ש):"
    }
  ]
}