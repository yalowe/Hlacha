{
  "id": "choshen_mishpat-010",
  "chapterLabel": "סימן 10",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-010-1",
      "section": 1,
      "text": "להיות מתון בדין ושימלך בגדול ממנו. ובו ד סעיפים:צריך הדיין להיות מתון בדין שלא יפסיקנו עד שיחמיצנו וישא ויתן בו ויהיה ברור לו כשמש והגס לבו בהוראה וקופץ ופוסק הדין קודם שיחקרנו היטב בינו לבין עצמו עד שיהיה ברור לו כשמש הרי זה שוטה רשע וגס רוח:"
    },
    {
      "id": "choshen_mishpat-010-2",
      "section": 2,
      "text": "כל מי שבא לידו דין ומדמהו לדין אחר שבא לידו כבר ופסקו ויש עמו בעיר גדול ממנו בחכמה ואינו נמלך בו ה\"ז בכלל הרשעים שלבם גס בהורא':"
    },
    {
      "id": "choshen_mishpat-010-3",
      "section": 3,
      "text": "כי רבים חללים הפילה זה ת\"ח שלא הגיע להוראה ומורה ועצומים כל הרוגיה זה שהגיע להוראה ואינו מורה והוא שיהיה הדור צריך לו אבל ידע שיש שם ראוי להוראה ומונע עצמו מההוראה ה\"ז משובח וכל המונע עצמו מן הדין מונע ממנו איבה וגזל ושבועת שוא:"
    },
    {
      "id": "choshen_mishpat-010-4",
      "section": 4,
      "text": "יהיה בעיני הדיין דין של פרוטה כדין של מאה מנה:"
    }
  ]
}