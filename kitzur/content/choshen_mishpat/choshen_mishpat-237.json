{
  "id": "choshen_mishpat-237",
  "chapterLabel": "סימן 237",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-237-1",
      "section": 1,
      "text": "המחזיר אחר דבר לקנותו וקדם אחר וקנאו. ובו ב סעיפים:המחזיר אחר דבר לקנותו או לשכרו בין קרקע בין מטלטלים ובא אחר וקנאו נקרא רשע והוא הדין לרוצה להשכיר עצמו אצל אחר וי\"א שאם בא לזכות בהפקר או לקבל מתנה מאחר ובא אחר וקדמו אינו נקרא רשע כיון שאינו דבר המצוי לו במקום אחר (והקונה קרקע על מצר חבירו אע\"פ שאין בה משום דינא דבר מצרא יכול בעל מצר (לקדמו) לקנותה ולא מקרי רשע דהוי כמציאה (ב\"י בשם מרדכי פ\"ק דמציעא) וכן אם קונה דבר אחד ובא חבירו ויוכל לקנותו בזול שאינו מוצא לקנותו כך במקום אחר הוי כמו מציאה ויוכל לקנותו כל זמן שלא זכה בו הקונה) (תשו' מהרד\"ך בית ל\"א) וי\"א דלא שנא: הגה וסברא הראשונה נראה עיקר ואפי' לסברא זו דוקא בעני אבל בעשיר לא אם לא (בדבר) שאינו מצוי דאז אפי' בעשיר מקרי רשע (ר\"ן שם בשם הרמב\"ן פ' האומר בקידושין) וע\"ל סי' קנ\"ו סעיף ה' וכל זה לא מיירי אלא כשכבר פסקו הדמים שביניהם ואין מחוסרין אלא הקנין אבל אם מחוסרין עדיין הפסיקה שהמוכר רוצה בכך והקונה רוצה יותר בזול מותר לאחר לקנותו בין אם המוכר עכו\"ם או ישראל (ב\"י בשם מרדכי פ' חזקת) ויש מי שכתב שהוא חרם ר\"ג שלא להסיג גבול בשכירות בתים מן עכו\"ם וה\"ה במקום שנהגו לשכור ההלואה מן העכו\"ם (מהר\"מ פדואה סי' מ\"א):"
    },
    {
      "id": "choshen_mishpat-237-2",
      "section": 2,
      "text": "אסור למלמד להשכיר עצמו לבע\"ה שיש לו מלמד אחר בביתו אם לא שיאמר הבע\"ה אין רצוני לעכב המלמד שלי אבל אם שכר בעל הבית מלמד אחד יכול בעל הבית אחר לשכור אותו מלמד עצמו:"
    }
  ]
}