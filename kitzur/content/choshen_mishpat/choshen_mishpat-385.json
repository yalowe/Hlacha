{
  "id": "choshen_mishpat-385",
  "chapterLabel": "סימן 385",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-385-1",
      "section": 1,
      "text": "דין היזק שאינו ניכר כגון מנסך יינו של חבירו. ובו ב סעיפים:המזיק את חבירו היזק שאינו ניכר כגון שעירב יין נסך ביינו מן התורה הוא פטור אבל חכמים קנסוהו לשלם נזק שלם מהיפה שבנכסיו כדין כל המזיקים לפיכך אם מת המזיק קודם שישלם אין קונסין בנו אחריו לשלם וכן אם היה שוגג או אנוס פטור שלא קנסו אלא מזיד:"
    },
    {
      "id": "choshen_mishpat-385-2",
      "section": 2,
      "text": "המנסך יין חבירו לעכו\"ם לא נאסר שאין אדם מישראל אוסר דבר שאינו שלו ואם היה לו בו שותפות או שהיה מומר שהרי הוא כעכו\"ם או שהתרו בו וקבל ההתראה שהרי הוא מומר ה\"ז אוסר היין וחייב לשלם אע\"פ שהוא מתחייב בנפשו מפני שמשעה שהגביהו נתחייב לשלם ואינו מתחייב בנפשו עד שינסך:"
    }
  ]
}