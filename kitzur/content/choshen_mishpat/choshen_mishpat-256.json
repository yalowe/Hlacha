{
  "id": "choshen_mishpat-256",
  "chapterLabel": "סימן 256",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-256-1",
      "section": 1,
      "text": "עכו\"ם שנתגייר שנתן מתנת שכ\"מ או ששחרר עבדו. ובו ד סעיפים:גר שיש לו בן שאין הורתו בקדושה הואיל ואינו יורשו כך אינו יכול ליתן לו נכסיו במתנת ש\"מ לא כולן ולא מקצתן שלשון ירושה ומתנה לגבי יורש אחד הם ואם תאמר יקנה נמצא זה יורש את אביו לפיכך אם נתן לגר משאר הגרים מתנתו קיימת: הגה וי\"א דלא יוכל ליתן לשום אדם במתנת ש\"מ כי אם דרך הודאה (טור בשם הרא\"ש ונ\"י בשם הרשב\"א) וכן נראה עיקר י\"א אע\"ג דמתנת ש\"מ של גר אינו כלום מ\"מ אמרי' בו מצות לקיים דברי המת אם הוא בדרך שנתבאר סוף סי' רנ\"ב (מרדכי פ\"ק דגיטין ור\"ן) ויש חולקין (טור בשם הרא\"ש כלל ט\"ו ומרדכי פרק מי שמת) ושתוקי יש לו דין גר לענין מתנת ש\"מ והואיל ואיכא פלוגתא דרבוותא דיינינן דין המוציא מחבירו עליו הראיה ואם שנים מוחזקין חולקין (תרומת הדשן סי' שנ\"ב):"
    },
    {
      "id": "choshen_mishpat-256-2",
      "section": 2,
      "text": "עובד עכו\"ם שנתגייר שנתן מתנה לבנו שהורתו שלא בקדושה וצוה שיתן בנו מנה ליתומה פלונית אע\"פ שאין מתנה זו כלום זכה הבן במנה של יתומה ליתומה:"
    },
    {
      "id": "choshen_mishpat-256-3",
      "section": 3,
      "text": "ש\"מ שהודה שיש לפלוני אצלו כך וכך תנוהו לו הודאתו הודא' ואפי' הודאת הגר לבנו שאין הורתו בקדושה או לעכו\"ם נותנים לו אבל שכיב מרע שצוה לתת לעכו\"ם מתנה אין שומעין לו שזה כמי שצוה לעבור עבירה מנכסיו:"
    },
    {
      "id": "choshen_mishpat-256-4",
      "section": 4,
      "text": "אמר פלוני עבדי עשו אותו בן חורין או שאמר עשיתי אותו בן חורין או הרי הוא בן חורין כופין את היורשים ומשחררים אותו אמר פלונית שפחתי עשו לה קורת רוח עושין לה קורת רוח ואינה עובדת אלא עבודות שהיא רוצה בה מכל העבודות הידועות לעבדים באותו מקום (וי\"א שאם רוצה כופין אותם לשחררה) (טור בשם רש\"י והרא\"ש) (וע' ביורה דעה סי' רס\"ז ס' ע\"ז):"
    }
  ]
}