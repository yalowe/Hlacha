{
  "id": "choshen_mishpat-106",
  "chapterLabel": "סימן 106",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-106-1",
      "section": 1,
      "text": "דין הבא ליפרע שלא בפני בעל חובו. ובו ג סעיפים:מלוה שבא ליפרע בשטר מקויים שבידו שלא בפני לוה אם יכולים ב\"ד לשלוח לו ולהודיעו עד שיעמוד עמו בדין שולחים ומודיעין לו אם הוא בכדי שילך השליח ויחזור תוך ל' יום והמלוה יתן שכר השליחות ויגבנו נוסף על חובו ואם הוא במקום שאין השליח יכול לילך ולחזור תוך ל' יום מגבין לו חובו מיד אחר שישבע המלוה ויטול בין מהמקרקעי (רשב\"א) בין מהמטלטלים ואין חוששין לשובר ואם כתוב בשטר נאמנות בפירוש שאפי' יפרע שלא בפניו או שכתוב בו נאמנות עליו ועל באי כחו אינו צריך לישבע: הגה י\"א דאין גובין שלא בפניו רק מלוה עצמו אבל לא מיורשיו אלא צריך לילך אחריהם (ריב\"ש סימן שנ\"ג) וע' לעיל סי' ע\"ג סעיף י' וסימן י\"ד סעיף א':"
    },
    {
      "id": "choshen_mishpat-106-2",
      "section": 2,
      "text": "שלשה ראיות צריך להביא לב\"ד ואח\"כ יפרע שלא בפניו ראיה ראשונה לקיים שטר שבידו שניה שבעל חובו במדינה אחרת רחוק יותר מכדי שילך השליח ויחזור תוך ל' יום שלישית שאלו הנכסים בחזקת פלוני הלוה הם:"
    },
    {
      "id": "choshen_mishpat-106-3",
      "section": 3,
      "text": "הבא ליפרע שלא בפני לוה כשם שבית דין יכולים לפורעו מנכסיו שלא בפניו כך הם יכולים למשכן לבעל חוב קרקע בחובו שזה יותר טוב לו:"
    }
  ]
}