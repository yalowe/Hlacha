{
  "id": "choshen_mishpat-032",
  "chapterLabel": "סימן 32",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-032-1",
      "section": 1,
      "text": "המודה בפני עדים שיאמרו דברים כהוייתן ואם אמר משטה אני בך. ובו ב סעיפים:אם אמר ראובן בפני עדים שהוא חייב לשמעון מנה לא יעידו בב\"ד סתם שהודה בפניהם שהוא חייב לשמעון מנה אלא יאמרו דברים כהוייתן לפי שאפשר לו להפטר בטענת משטה הייתי בו או בטענות שלא להשביע את עצמי נתכוונתי על הדרך שיתבאר בסי' פ\"א וב\"ד יבחינו הדברים אם הם בענין שיועילו טענות אלו או לאו:"
    },
    {
      "id": "choshen_mishpat-032-2",
      "section": 2,
      "text": "השוכר עידי שקר להוציא מנה מראובן לשמעון פטור מדיני אדם וחייב בדיני שמים הגה ודוקא שלא היה חייב לו אבל אם היה חייב לו רק שאלו העדים הם שקרים פטור מדיני שמים אבל עובר על מדבר שקר תרחק (נ\"י פ' הכונס בשם הרא\"ש) וכן אם לא שכרן אלא פיתה אותן בדברים שיעידו שקר (תוס' פרק הנ\"ל) וכל זה בשוכר עדות שקר לחבריה והוא אינו מודה אבל אם שכר עדות שקר לעצמו והוציא ממון שלא כדין או שהבעל דין מודה (שם בש\"ס) חייב להחזיר להוציא הגזילה מתחת ידו (ב\"י) ואם הוא אמר שהוא כדין והעדים מודים שהעידו שקר העדים חייבים לשלם (נ\"י בשם הרא\"ה) כדלעיל סי' כ\"ט סעיף ב' וכדלקמן סי' ל\"ח:"
    }
  ]
}