{
  "id": "choshen_mishpat-353",
  "chapterLabel": "סימן 353",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-353-1",
      "section": 1,
      "text": "נשתנה הגניבה ביד הגנב או שנתייאשו בעליה ממנה. ובו ד סעיפים:נשתנה שם הגניבה ביד הגנב כגון שגנב טלה ונעשה איל עגל ונעשה שור קנאה בשינוי השם ואין להחזיר אלא דמיה ומשלם כמו שהיתה שוה בשעת הגניבה וכן כל שינוי כיוצא בזה שאינו חוזר לברייתו אבל שינוי החוזר אינו קונה אפי' מדרבנן ובסימן ש\"ס יתבאר איזה שינוי החוזר:"
    },
    {
      "id": "choshen_mishpat-353-2",
      "section": 2,
      "text": "נתייאשו הבעלים מהגניבה אינו קונה וצריך להחזירה ואם יש עם היאוש שינוי השם שחוזר לברייתו י\"א שקונה ואינו צריך להחזיר אלא דמיה:"
    },
    {
      "id": "choshen_mishpat-353-3",
      "section": 3,
      "text": "אם יש עם היאוש שינוי רשות בין שנתייאשו ואח\"כ מכר הגנב בין שנתיאשו אחר שמכר ויש חולקין (טור ס\"ו בשם הרא\"ש ורש\"י ומרדכי ר\"פ הגוזל בתרא וב\"י בשם רשב\"א) (וע\"ל סי' שנ\"ו) קנה לענין שאין הקונה צריך להחזיר גוף הגניבה אבל מחזיר דמים אם לקח מגנב מפורסם (וי\"א דא\"צ ליתן לו דמים דקנה לגמרי) (טור ס\"ה בשם ר\"י וב\"י בשם רש\"י ורשב\"א) ואם לא הי' גנב מפורסם אינו נותן כלל לא חפץ ולא דמים מפני תקנת השוק כמו שיתבאר בסי' שנ\"ו:"
    },
    {
      "id": "choshen_mishpat-353-4",
      "section": 4,
      "text": "אין נקרא שינוי רשות אלא במוכר או נותן אבל אם מת והורישוהו לבניו לא דרשות יורש לאו כרשות לוקח דמי ויתבאר בסי' שס\"א ושם יתבאר עוד אי זה נקרא שינוי רשות:"
    }
  ]
}