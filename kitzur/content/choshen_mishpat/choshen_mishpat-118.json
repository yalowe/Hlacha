{
  "id": "choshen_mishpat-118",
  "chapterLabel": "סימן 118",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-118-1",
      "section": 1,
      "text": "הכותב ללוקח שני דין ודברים אין לי עמך. ובו ד סעיפים:לוה שמכר נכסיו לשנים זה אחר זה וכתב בעל חוב ללוקח שני דין ודברים אין לי עמך וקנו מידו אינו יכול לטרוף מלוקח ראשון שהרי אומר לו הנחתי לך מקום לגבות אצל בעל חובך מהנכסים שקנה לוקח שני אחרי ואתה הפסדת על עצמך שהרי סילקת עצמך מהם והוא הדין לאשה בכתובתה אם כתבה לשני אבדה כתובתה ואינה יכולה לטרוף אבל אם כתבו לראשון טורפים מהשני: הגה ואם הראשון מכר הקרקע שקנה לאחר אינו טורפה מהשני כמו שאין טורפה אם נשארה ביד הראשון (טור וכ\"כ הראב\"ד בהשגתו שם והמגיד) ."
    },
    {
      "id": "choshen_mishpat-118-2",
      "section": 2,
      "text": "מכר הלוה שדה ללוקח ומכר אחריה שדה שניה ללוקח שני וכתב המלוה ללוקח שני דין ודברים אין לי עמך וקנו מידו הרי ב\"ח טורף מהלוקח ראשון שדה ראשונה ולוקח ראשון טורף מלוקח שני שדה שניה שהרי קנה אחריו וב\"ח טורף אותה מלוקח ראשון ולוקח שני מוציאה אותה מב\"ח שהרי כתב לו (דין ודברים אין לי עמך) ולוקח ראשון חוזר וטורף משני וחוזרים חלילה עד שיעשו פשרה ביניהם וכן האשה בכתובתה והוא שהיה החוב כנגד שתי השדות:"
    },
    {
      "id": "choshen_mishpat-118-3",
      "section": 3,
      "text": "וכן הדין אם החוב מנה ומכר לשני לקוחות לכל אחד במנה וכתב ב\"ח ללוקח שני דין ודברים אין לי עמך ונמצא השדה שקנה הראשון שאינה שלו הרי הראשון טורף מהשני ובעל חוב טורף מהראשון ושני טורף מב\"ח וחוזרין חלילה עד שיעשו פשרה ביניהם:"
    },
    {
      "id": "choshen_mishpat-118-4",
      "section": 4,
      "text": "וכן אם היתה אותה שדה שקנה הראשון אפותיקי לב\"ח אחר מוקדם הרי אותו ב\"ח טורפה מהראשון וראשון טורף מהשני ובע\"ח האחרון טורף מהראשון ולוקח שני טורף מבעל חוב וחוזרים חלילה:"
    }
  ]
}