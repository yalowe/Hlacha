{
  "id": "choshen_mishpat-057",
  "chapterLabel": "סימן 57",
  "title": "שולחן ערוך, חושן משפט",
  "partName": "חושן משפט",
  "sections": [
    {
      "id": "choshen_mishpat-057-1",
      "section": 1,
      "text": "דין שאסור להשהות שטר פרוע. ובו ב סעיפים:אסור להשהות שטר פרוע בתוך ביתו (וה\"ה שטר שנמחל שעבודו) (תשו' הרא\"ש כלל ע\"ח) ואם אינו רוצה להחזיר שטר פרוע ראוי לנדותו עד שיחזירנו ואין לו לעכב השטר בשביל פשיטי דספרא: הגה ובמקום שאין הלוה נותן שכר הסופר א\"צ להחזיר השטר ובלבד שיקרענו (ב\"י בסי' ס\"א בשם הרשב\"א) אבל מותר להשהות שטר של מנה אע\"פ שאינו חייב אלא חמשים והוא שיכתוב שובר על גביו ממה שנפרע או יכתוב שובר בפני עצמו וימסרנו ללוה:"
    },
    {
      "id": "choshen_mishpat-057-2",
      "section": 2,
      "text": "שטר שלוה בו ופרעו אינו חוזר ולוה בו כמו שנתבאר בסי' מ\"ח ואם אמר לו הלוה פרעתי והשיב המלוה כן היה אבל החזרתים לך הרי מודה שנמחל שעבודו ואינו גובה בו אבל אם אמר החזרתים לך שתחליפם לי מפני שלא היו המעות יוצאים אלא ע\"י הדחק השטר קיים:"
    }
  ]
}