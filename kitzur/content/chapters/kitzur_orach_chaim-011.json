{
  "id": "kitzur_orach_chaim-011",
  "chapterLabel": "אורח חיים סימן יא",
  "title": "Shulchan Arukh, Orach Chayim 11",
  "sections": [
    {
      "id": "kitzur_orach_chaim-011-s1",
      "section": 1,
      "text": "דיני חוטי הציצית. ובו טו סעיפים:החוטין צריך שיהיו טווין לשמן: (הגה ויש מחמירין אפי' לנפצן לשמן והמנהג להקל בנפוץ) (מרדכי ואגודה סי' כ\"ג) שיאמר בתחלת הטווי שהוא עושה כן לשם ציצית או שיאמר לאשה טווי לי ציצית לטלית ואם לא היו טווין לשמן פסולים:"
    },
    {
      "id": "kitzur_orach_chaim-011-s2",
      "section": 2,
      "text": "טוואן עכו\"ם וישראל עומד על גבו ואומר שיעשה לשמה להרמב\"ם פסול להרא\"ש כשר: הגה ונוהגין שיסייע הישראל מעט וכדאיתא לקמן סימן ל\"ב סעיף ט' ובי\"ד סימן רע\"א גבי תפילין וספר תורה: וצריכין שזירה ושיהיו שזורין לשמן:"
    },
    {
      "id": "kitzur_orach_chaim-011-s3",
      "section": 3,
      "text": "אם נתפרקו משזירתן ונעשו י\"ו כשרים והוא שישתייר בשזור כדי עניבה: [הגה ולכתחילה טוב לקשור החוטין למטה כדלקמן בסעיף י\"ד בסימן זה: [ב\"י בשם הרוקח]:"
    },
    {
      "id": "kitzur_orach_chaim-011-s4",
      "section": 4,
      "text": "אורך החטים השמנה אין פחות מארבע גודלים וי\"א י\"ב גודלים וכן נוהגין ולמעלה אין להם שיעור: [הגה ואם עשאו ארוך יותר מדאי יכול לקצרו ואין בזה משום תעשה ולא מן העשוי] [מרדכי בה\"ק] א' מהחוטים יהיה יותר ארוך כדי שיכרך בו הגדיל היינו החלק מהציצית שאינו ארוג: הגה ושיעור הנזכר יהיה בציצית לאחר שנקשר מלבד מה שמונח על קרן הבגד: (סבר' ב\"י):"
    },
    {
      "id": "kitzur_orach_chaim-011-s5",
      "section": 5,
      "text": "אין עושין הציציות מהצמר הנאחז בקוצים כשהצאן רובצים ביניהם ולא מהנימין הנתלשים מהבהמה ולא משיורי שתי שהאורג משייר בסוף הבגד והטעם משום ביזוי מצוה:"
    },
    {
      "id": "kitzur_orach_chaim-011-s6",
      "section": 6,
      "text": "אם עשאם מצמר גזול פסולים דכתיב ועשו להם משלה': הגה ודוקא שגזל החוטין אבל אם גזל צמר ועשאן חוטים כשרים מיהו לכתחלה אסור לעשותן [ב\"י בשם נימוקי יוסף בהלכות ציצית] [ולענין ברכה עיין לקמן ריש סי' תרמ\"ט]: ע' מ\"ש ר\"ס ט\"ו:"
    },
    {
      "id": "kitzur_orach_chaim-011-s7",
      "section": 7,
      "text": "חוטים שאולין הלואה היא דלא הדרי בעינייהו וכדידיה דמי:"
    },
    {
      "id": "kitzur_orach_chaim-011-s8",
      "section": 8,
      "text": "המשתחוה לבהמה צמרה פסול לציצית המשתחוה לפשתן נטוע כשר לציצית שהרי נשתנ':"
    },
    {
      "id": "kitzur_orach_chaim-011-s9",
      "section": 9,
      "text": "יעשה נקב באורך הטלית לא למעלה מג' אצבעות [היינו גודלין] (כל בו סימן כ\"ב ומיימוני והגה' סמ\"ק' סי' ל\"א) שאינו נקרא כנף ולא למטה מכשיעור שיש מקשר גודל עד סוף הציפורן משום שנאמר על הכנף ואם היה למטה ממלא קשר גודל היה תחת הכנף: הגה ומודדין זה ביושר ולא באלכסון מן הקרן (ב\"י):"
    },
    {
      "id": "kitzur_orach_chaim-011-s10",
      "section": 10,
      "text": "אם היה רחוק מהכנף מלא קשר גודל ונתקו מחוטי הערב עד שלא נשאר בו כשיעור כשר כיון שהיו בו כשיעור בשעה שהטיל בו ציצית זה: הגה ונוהגין לעשות אימרא סביב הנקב שלא ינתק שם ויהיה פחות מכשיעור וכן עושין אימרא בשפת הבגד למטה מהאי טעמא (ב\"י בשם סמ\"ק וכל בו) י\"א שבתוך רוחב הבגד אין לו שיעור וי\"א שדין רוחב הבגד כדין האורך ונראין דבריהם:"
    },
    {
      "id": "kitzur_orach_chaim-011-s11",
      "section": 11,
      "text": "אם הגדיל שקורין אוריליי\"ו הוא רחב לא יטיל בו הציציות ואם הטיל בו פסול דעל כנפי בגדיהם כתיב וזה אינו נחשב מהבגד אבל עולה הוא לשיעור מלא קשר גודל ולהרחקת ג' אצבעות כיון שהנקב בתוך הבגד: הגה וטוב שימדוד שיעור קשר גודל בלא הגדיל ויהיה תוך ג' אצבעות עם הגדיל (ב\"י בשם רש\"י ורשב\"א):"
    },
    {
      "id": "kitzur_orach_chaim-011-s12",
      "section": 12,
      "text": "מנין חוטי הציציות בכל כנף ארבעה כפולים שהם שמונה ואם הוסיף פסול יחתוך ראשי החוטין הארבעה ויתחבם בכנף ויכפלם ואז יהיו ח':"
    },
    {
      "id": "kitzur_orach_chaim-011-s13",
      "section": 13,
      "text": "יזהר לחתוך ראשי החוטין לעשותם ח' קודם שיכרך שאם כרך אפי' חוליא אחד (פי' החלק מהציצית שבין קשר לקשר) וקשר אפי' קשר אחד ואח\"כ חתכן פסול משום תעשה ולא מן העשוי שהרי בפיסול עשאם:"
    },
    {
      "id": "kitzur_orach_chaim-011-s14",
      "section": 14,
      "text": "יקח ד' חוטים מצד זה וד' מצד זה ויקשור שני פעמים זה על גב זה ואח\"כ יכרוך חוט הארוך סביב השבעה קצת כריכות וקושר שני פעמים זה על גב זה וחוזר וכורך וכן יעשה עד שישלים לחמשה קשרים כפולים וארבעה אוירים ביניהם מלאים כריכות אין שיעור לכריכות רק שיהי' כל הכרוך והקשרים רוחב ארבעה גודלים והענף שמנה גודלים: (הגה ואם האריך הציצית יראה ששלישיתו יהיה גדיל וב' חלקים ענף) (רמב\"ם פ\"א) נוהגים לכרוך באויר ראשון ז' כריכות ובשני ט' ובשלישי י\"א וברביעי י\"ג שעולים כלם ארבעים כמנין ה' אחד שעולים ל\"ט ועם השם הם ארבעים נהגו לעשות בסוף כל חוט קשר כדי שיעמוד בשזירתו:"
    },
    {
      "id": "kitzur_orach_chaim-011-s15",
      "section": 15,
      "text": "י\"א שצריך לדקדק שיתלה הציצית לאורך הטלית דבעינן שתהא נוטפות על הקרן (פירוש תלוי על הקרן) ואם היה ברחבו לא היה נוטף שהרי כלפי קרקע היה תלוי. י\"א שאין לתת שום בגד בנקבי הטלית שמכניסים בהם הציציות ויש מתירין וכן נהגו:"
    }
  ],
  "version": 1
}