{
  "id": "kitzur_orach_chaim-246",
  "chapterLabel": "אורח חיים סימן רמו",
  "title": "Shulchan Arukh, Orach Chayim 246",
  "sections": [
    {
      "id": "kitzur_orach_chaim-246-s1",
      "section": 1,
      "text": "דיני השאלה והשכרה לעכו\"ם בשבת. ובו ה סעיפים:מותר להשאיל ולהשכיר כליו לעכו\"ם ואע\"פ שהוא עושה בהם מלאכה בשבת מפני שאין אנו מצווים על שביתת כלים וי\"א דכלים שעושין בהם מלאכה כגון מחרישה וכיוצא בה אסור להשכיר לעכו\"ם בע\"ש וביום הה' מות' להשכיר לו ובלבד שלא יטול שכר שבת אלא בהבלעה כגון שישכיר לו לחדש או לשבוע ולהשאיל לו מותר אפי' בערב שבת: הגה וכן עיקר כסברא האחרונה ומותר להשאיל לו בערב שבת (טור וסמ\"ג וסמ\"ק ותו' פ\"ק דשבת) אע\"ג שמתנה שהעכו\"ם יחזור וישאיל לו לא אמרינן בכי האי גוונא דהוי כשכירות (הגהת מיי' פ\"ז):"
    },
    {
      "id": "kitzur_orach_chaim-246-s2",
      "section": 2,
      "text": "אסור להשאיל שום כלי לעכו\"ם בשבת ואפילו בערב שבת אם הוא סמוך לחשיכה כל שאין שהות להוציאו מפתח ביתו של המשאיל קודם חשיכה מפני שהרואה סבור שישראל צוהו להוציאו:"
    },
    {
      "id": "kitzur_orach_chaim-246-s3",
      "section": 3,
      "text": "אסור להשכיר או להשאיל בהמתו לעכו\"ם כדי שיעשה בה מלאכה בשבת שאדם מצווה על שביתת בהמתו: הגה אבל יכול להשכירה או להשאילה ולהתנו' שיחזירנו לו קודם השבת אבל לא מהני אם מתנה עם העכו\"ם שתנוח בשבת כי אין העכו\"ם נאמן על כך. [סמ\"ג וסה\"ת ומרדכי פ\"ק דשבת] ואם השאילה או השכירה לעכו\"ם והתנה עמו להחזירה לו קוד' השבת ועיכבה בשבת יפקירנה בינו לבין עצמו קודם השבת או יאמ' בהמתי קנויה לעכו\"ם כדי שינצל מאיסורא דאורייתא: הגה ואם רוצה יכול להפקירה לפני ג' בני אדם כדין שאר הפקר ואפי' הכי אין שום אדם יכול לזכות בה דודאי אין כוונתו רק כדי להפקיע מעליו איסור שבת (טור) ודוקא בשבת אבל ביום טוב אין אדם מצווה על שביתת בהמתו ביום טוב. (ב\"י סי' ש\"ה בשם שיבולי הלקט):"
    },
    {
      "id": "kitzur_orach_chaim-246-s4",
      "section": 4,
      "text": "ישראל שהשכיר שוורים לעכו\"ם לחרוש בהם וחורש בהם יש מתירים אם קבל עליו העכו\"ם אחריות מיתה וגזילה וגניבה ויוקרא וזולא וי\"א דכיון שאין העכו\"ם יכול למכר' אם ירצה נקראת בהמת ישראל [ועיין למטה בסי' זה]:"
    },
    {
      "id": "kitzur_orach_chaim-246-s5",
      "section": 5,
      "text": "אם ישראל ועכו\"ם שותפין בבהמה מות' לעשות בה עכו\"ם מלאכה בשבת ע\"י שיתנה עם העכו\"ם בתחלה כשקנו אות' שיטול העכו\"ם בשבת וישראל ביום חול ואם לא התנו מתחלה אסור אע\"פ שהתנו אחר כך ואם ילוה אותה לעכו\"ם בהלואה גמורה שיהא רשות בידו להוציאה אם ירצה שלא ברשות ישראל ויזקוף הדמי' על העכו\"ם ואחריות השוורים על העכו\"ם מותר ויש מתירים אפי' לא יהא רשות ביד העכו\"ם להוציאם על ידי שיזקוף הדמים על העכו\"ם במלוה ויחזור העכ\"ם ויעשם אפותיקי (פירוש אפו תהא קאי כלומר לא יהיה לך פרעון אלא מזה) לישראל או יהרהנם [פירוש משכון בלשון ישמעאל רהן) אצלו ובלבד שלא יאמר לו מעכשיו ויש מתירים על ידי שיזהיר ישראל את העכו\"ם שלא יעשה בה מלאכ' בשבת ואם יעבור ויעשה תהיה אחריות עליו אפילו מהאונסים ויכתוב כן בערכאותיהם דהשתא אם בא לעשות בו מלאכה בשבת אינה בהמת ישראל שהרי קנא' העכו\"ם להתחייב באונסיה: הגה וכל צדדי היתרים אלו הלכתא נינהו ויכול לעשות איזה מהן שירצה ואפי' אם הבהמה כולה של ישראל דינו כאלו היתה בשותפות העכו\"ם רק שיפרסם שעשה דרך היתר:"
    }
  ],
  "version": 1
}