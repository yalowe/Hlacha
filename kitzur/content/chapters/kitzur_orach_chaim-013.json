{
  "id": "kitzur_orach_chaim-013",
  "chapterLabel": "אורח חיים סימן יג",
  "title": "Shulchan Arukh, Orach Chayim 13",
  "sections": [
    {
      "id": "kitzur_orach_chaim-013-s1",
      "section": 1,
      "text": "דיני ציצית בשבת. ובו ג סעיפים:ארבע ציציות מעכבין זה את זה שכל זמן שאין בה כל הארבע אינה מצוייצת כהלכתה והיוצא בה לרשות הרבים בשבת חייב חטאת: (עיין לקמן סי' ש\"א סעיף ל\"ח):"
    },
    {
      "id": "kitzur_orach_chaim-013-s2",
      "section": 2,
      "text": "אם היא מצוייצת כהלכתה מותר לצאת בה לרשות הרבים בין טלית קטן בין טלית גדול: אפילו בזמן הזה שאין לנו תכלת רק שלא יהא מונח לו על כתפיו (דברי ר\"ן ור\"י פ' חבית דף ק\"ח ע\"ב) ומוקמינן לטלית אחזקתיה שהוא מצוייץ כהלכתו ואין צריך לבדקו קודם שיצא בו (דברי תשובת הרא\"ש כלל ב' ותשובת הרמב\"ן סימן רט\"ו וכל בו בשם הרמב\"ם פ' י\"ט מהלכות שבת):"
    },
    {
      "id": "kitzur_orach_chaim-013-s3",
      "section": 3,
      "text": "אם נודע לו בשבת כשהוא בכרמלית שהטלית שעליו פסול לא יסירנו מעליו עד שיגיע לביתו דגדול כבוד הבריות: הגה אפילו טלית קטן שתחת בגדיו א\"צ לפשוט והוא הדין אם נפסק אחד מן הציציות ומתבייש לישב בלא טלית דיוכל ללובשו בלא ברכה מכח כבוד הבריות (ב\"י בשם התשובה) ודוקא בשבת דאסור לעשות ציצית אבל בחול כהאי גוונא אסור (מרדכי פ\"ק דף צ\"א):"
    }
  ],
  "version": 1
}