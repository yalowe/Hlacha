{
  "id": "kitzur_orach_chaim-099",
  "chapterLabel": "אורח חיים סימן צט",
  "title": "Shulchan Arukh, Orach Chayim 99",
  "sections": [
    {
      "id": "kitzur_orach_chaim-099-s1",
      "section": 1,
      "text": "דין שתוי ושכור לתפלה. ובו ג סעיפים:שתה יין כדי רביעית אל יתפלל עד שיסיר יינו ואם שתה יותר אם הוא יכול לדבר לפני המלך אם התפלל תפלתו תפלה ואם אינו יכול לדבר לפני המלך אם התפלל תפלתו תועבה וצריך לחזור ולהתפלל כשיסיר יינו מעליו ואפי' אם עבר זמן התפלה משלים אותה בתפלה שאחריה כדין שוגג: הגה ודין ק\"ש כדין תפלה אבל שאר ברכות יכול לברך אע\"פ שהוא שכור (מרדכי ריש פ' הדר הגה' מיי' פ\"ד מהלכות תפלה):"
    },
    {
      "id": "kitzur_orach_chaim-099-s2",
      "section": 2,
      "text": "דרך מיל ושינה כל שהוא מפיגין את היין וה\"מ כששתה רביעית אבל אם שתה יותר כל שכן ששינה משכרתו ודרך טורדתו וה\"מ במהלך ברגליו אבל רוכב ודאי דרך מפיגה היין:"
    },
    {
      "id": "kitzur_orach_chaim-099-s3",
      "section": 3,
      "text": "כל אחד שהוא שתוי סגי ליה לפי מה שמרגיש בנפשו שיפיג יינו: הגה ולכן אין נזהרין ביינות שלנו שאינן חזקים שמתפללים אע\"פ ששתו רביעית ויותר (ת\"ה סימן מ\"ב) וכל שכן אם מתפללים מתוך סדור שבידו שאין חוששין לשכרות מעט כנ\"ל:"
    }
  ],
  "version": 1
}