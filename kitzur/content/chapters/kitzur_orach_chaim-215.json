{
  "id": "kitzur_orach_chaim-215",
  "chapterLabel": "אורח חיים סימן ריה",
  "title": "Shulchan Arukh, Orach Chayim 215",
  "sections": [
    {
      "id": "kitzur_orach_chaim-215-s1",
      "section": 1,
      "text": "עניית אמן אחר הברכות. ובו ד סעיפים:אין עונה אמן אחר ברכותיו אלא אחר ב' ברכות או יותר שהם סוף ברכות ונהגו לענות אמן אחר יהללוך ואחר ישתבח: הגה ויש אומרים שאין עונין אמן רק אחר ברכת בונה ירושלים בברכת המזון וכן המנהג פשוט במדינות אלו ואין לשנות (תוס' ומרדכי ר\"פ שלשה שאכלו) (מהרי\"ק שורש ע\"ב) ובמקומות שנהגו לענות אמן אחר יהללוך וישתבח יענה ג\"כ אחר ברכת שומר עמו ישראל לעד:"
    },
    {
      "id": "kitzur_orach_chaim-215-s2",
      "section": 2,
      "text": "השומע א' מישראל מברך אחת מכל הברכות אע\"פ שלא שמע כולה מתחלתה ועד סופה אע\"פ שאינו חייב באותה ברכה חייב לענות אחריו אמן אבל אם היה המברך אפיקורס או כותי או תינוק או היה גדול ושינה מטבע הברכות אין עונין אחריו אמן: הגה ועונין אמן אחר עכו\"ם אם שמע כל הברכה מפיו (הר\"י פ' אלו דברים):"
    },
    {
      "id": "kitzur_orach_chaim-215-s3",
      "section": 3,
      "text": "והא דאין עונין אמן אחר תינוק דוקא בשעה שלומד הברכות לפני רבו שמותר ללמד לתינוקות הברכות כתקנן ואע\"פ שהם מברכין לבטלה בשעת הלימוד אבל בשעה שהם מברכין לפטור את עצמן כיון דבני חנוך הם עונים אחריהם אמן וכן בשעה שאומרים ההפטרה בבית הכנסת:"
    },
    {
      "id": "kitzur_orach_chaim-215-s4",
      "section": 4,
      "text": "כל המברך ברכה שאינה צריכה הרי זה נושא שם שמים לשוא והרי הוא כנשבע לשוא ואסור לענות אחריו אמן:"
    }
  ],
  "version": 1
}