{
  "id": "kitzur_orach_chaim-010",
  "chapterLabel": "אורח חיים סימן י",
  "title": "Shulchan Arukh, Orach Chayim 10",
  "sections": [
    {
      "id": "kitzur_orach_chaim-010-s1",
      "section": 1,
      "text": "דיני כנפות הטלית. ובו יב סעיפים:טלית שאין לה ד' כנפו' פטורה יש לה יותר מארבע חייבת ועושה לה ארבע ציציות בארבע כנפו' המרוחקות זו מזו יותר:"
    },
    {
      "id": "kitzur_orach_chaim-010-s2",
      "section": 2,
      "text": "יש לה ארבע וחתך א' באלכסון ועשהו שנים הרי נעשית בעלת ה' וחייבת:"
    },
    {
      "id": "kitzur_orach_chaim-010-s3",
      "section": 3,
      "text": "כפל קרנות טליתו וקשרם או תפרם ודומה כאילו קיצען ואין לה כנפות אעפ\"כ לא נפטרה:"
    },
    {
      "id": "kitzur_orach_chaim-010-s4",
      "section": 4,
      "text": "טלית של בגד וכנפיה של עור חייבת היא של עור וכנפיה של בגד פטורה:"
    },
    {
      "id": "kitzur_orach_chaim-010-s5",
      "section": 5,
      "text": "היו לה ג' כנפו' ועשה בהם ג' ציציות ושוב עשה לה כנף ד' ועשה גם בו ציצי' פסולה משום תעשה ולא מן העשוי:"
    },
    {
      "id": "kitzur_orach_chaim-010-s6",
      "section": 6,
      "text": "אין כופלין את הטלית ומטילים ציצי' על כנפיה כמו שהיא כפולה [הגה אבל צריך להטיל בד' כנפיה הפשוטים] [בית יוסף] אא\"כ תפרה כולה ואפי' מרוח אחת: [הגה וי\"א דחייבין אפי' בלא תפיר' וטוב לעשו' לה ציצית אבל לא לברך עליה [הרי\"ף והרא\"ש והטור]: הטיל ציצית על ציצית אם נתכוין לבטל הראשונה חותך הראשונה וכשרה ואם נתכוין להוסיף אע\"פ שחתך אחת משתיהן פסולה: [הגה ויש מכשירים בכל ענין וכן עיקר] [טור בשם הרא\"ש ורבי' ירוחם ני\"ח ח\"ג] וקודם שחתך מראשונה פסול בכל ענין [ב\"י]:"
    },
    {
      "id": "kitzur_orach_chaim-010-s7",
      "section": 7,
      "text": "מלבושים שהם פתוחים מן הצדדין למטה ויש להם ד' כנפות לצד מטה ולמעלה הם סתומים אם רובו סתום פטור ואם רובו פתוח חייב ואם חציו סתום וחציו פתוח מטילין אותו לחומרא וחייב בציצית ואין יוצאין בו בשבת:"
    },
    {
      "id": "kitzur_orach_chaim-010-s8",
      "section": 8,
      "text": "קאפ\"ה שהיא פתוחה בענין שיש לה ד' כנפות אם יקבעו בה אשטרינג\"ה לעשותה כסתומה כדי לפוטרה מציצית אינו מועיל תיקון זה אם לא תהיה קבוע מחצי ארכה למטה לכל הפחות וגם שתהיה קבוע למטה מהחגור למען יהיה הרוב הסתום רוב הנראה לעינים דאל\"כ יאסר משום מראית העין:"
    },
    {
      "id": "kitzur_orach_chaim-010-s9",
      "section": 9,
      "text": "הכנפים צריך שיהיו מרובעות ולא שיהיו עגולות:"
    },
    {
      "id": "kitzur_orach_chaim-010-s10",
      "section": 10,
      "text": "מצנפת פטורה אפי' של ארצות המערב שב' ראשיה מושלכים על כתפיהם וגופם ואע\"פ שמתכסה בה ראשו ורובו פטור כיון שעיקרה לכסות הראש דכסותך אמר רחמנא ולא כסות הראש:"
    },
    {
      "id": "kitzur_orach_chaim-010-s11",
      "section": 11,
      "text": "סודר שנותנין על הצואר במלכות א\"י שנקרא בערבי שי\"ד וכן ביק\"א שהיו נותנין בספרד על כתפיהם פטורים:"
    },
    {
      "id": "kitzur_orach_chaim-010-s12",
      "section": 12,
      "text": "מלבושים שבמצרים הנקראים גוח\"ש וכן מינטי\"ני ודולאפאני\"ש וקפטאני\"ש ופידוני\"ש שבתורגמה אע\"פ שיש להם ד' כנפים פטורים: (הגה וה\"ה מלבושים של גלילות בני אשכנז וספרד הואיל ואין כנפיהם עשוין שיהיו ב' לפניהם וב' לאחריהם מכוונים זו כנגד זו (פטורים) (בית יוסף לפי סברת מהרי\"ק:"
    }
  ],
  "version": 1
}