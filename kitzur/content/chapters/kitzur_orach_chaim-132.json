{
  "id": "kitzur_orach_chaim-132",
  "chapterLabel": "אורח חיים סימן קלב",
  "title": "Shulchan Arukh, Orach Chayim 132",
  "sections": [
    {
      "id": "kitzur_orach_chaim-132-s1",
      "section": 1,
      "text": "דיני קדושת ובא לציון. ובו ב סעיפים:מתרגמינן קדושת ובא לציון וצריך ליזהר בו מאוד לאומרו בכוונה: הגה ולענין אם היחיד אומרה דינה כדין קדושה שביוצר ועיין לעיל סי' נ\"ט ובקדושה שבתרגום יחיד אומרה ולא שנים ואין לאומרה בקול רם [ב\"י סי' נ\"ט]:"
    },
    {
      "id": "kitzur_orach_chaim-132-s2",
      "section": 2,
      "text": "אסור לאדם לצאת מב\"ה קודם קדושה דסדרא: הגה ואומרים אחר סיום התפלה עלינו לשבח מעומד (כל בו) ויזהר לאומרו בכוונה וכשמגיע אל לא יושיע יפסיק מעט קודם שיאמר ואנחנו כורעים וכו' [טור] ואומרים קדיש יתום אחר עלינו ואפי' אין יתום בבית הכנסת יאמר אותו מי שאין לו אב ואם ואפי' מי שיש לו אב ואם יכול לאומרו אם אין אביו ואמו מקפידין [אגור ותשב\"ץ ותשובת מהרי\"ל סי ס\"ד] ויש לומר פטום הקטורת ערב ובוקר אחר התפלה ואומרים תחלה אין כאלהינו וכו'. ואומרים השיר שהלוים היו אומרים במקדש שחרית לבד (טור) ויש שכתב וליזהר לומר פיטום הקטורת מתוך הכתב ולא בעל פה שהאמירה במקום ההקטרה וחיישינן שמא ידלג [ב\"י בשם מהרי\"א וא\"ח] אחד מסמניה ואמרינן שהיא חייב מיתה אם חסר אחת מסממניה ולכן נהגו שלא לאומרו בחול שממהרין למלאכתם וחיישינן שמא ידלג וכשיוצא מב\"ה אומר ה' נחני וגו' [כל בו] ומשתחוה ויוצא: [מהרי\"ל]:"
    }
  ],
  "version": 1
}