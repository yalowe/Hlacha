{
  "id": "kitzur_orach_chaim-034",
  "chapterLabel": "אורח חיים סימן לד",
  "title": "Shulchan Arukh, Orach Chayim 34",
  "sections": [
    {
      "id": "kitzur_orach_chaim-034-s1",
      "section": 1,
      "text": "סדר הנחת הפרשיות בתפילין והמהדרים אשר להם ב' זוגות תפילין. ובו ד סעיפים:סדר הנחתן בבתים לרש\"י והרמב\"ם קדש משמאל המניח בבית החיצון ואחריו כי יביאך בבית שני ושמע בבית השלישי והיה אם שמוע בבית הרביעי שהוא בית החיצון לימינו ולר\"ת בבית הג' והיה אם שמוע ובבית הד' שהוא החיצון שמע ומנהג העולם כרש\"י והרמב\"ם:"
    },
    {
      "id": "kitzur_orach_chaim-034-s2",
      "section": 2,
      "text": "ירא שמים יצא ידי שניהם ויעש' שתי זוגות תפילין ויניח שניהם ויכוין בהנחתן באותם שהם אליבא דהלכת' אני יוצא ידי חובתי והשאר הם כרצועות בעלמא כי מקום יש בראש להניח שני תפילין וכן בזרוע ואם אינו יודע לכוין המקום ולהניח שניהם יחד יניח כדברי האחד של יד ושל ראש (ויסלקם מיד) ויניח האחרים על סמך ברכה ראשונ' (וי\"א שאם) לא יוכל להניח בבת אחת יניח של רש\"י ויברך עליהם ויהיו עליו בשעת ק\"ש ותפלה ואחר התפלה יניח של רבינו תם בלא ברכ' ויקרא בהם שמע והיה אם שמוע:"
    },
    {
      "id": "kitzur_orach_chaim-034-s3",
      "section": 3,
      "text": "לא יעשה כן אלא מי שמוחזק ומפורסם בחסידו':"
    },
    {
      "id": "kitzur_orach_chaim-034-s4",
      "section": 4,
      "text": "לא יניח ב' הזוגות בכיס אחד שהאחד מהם הוא חול ואסור להניחו בכיס תפילין אלא יעשה שני כיסין וסימן לכל כיס שלא יתן של זה בזה:"
    }
  ],
  "version": 1
}