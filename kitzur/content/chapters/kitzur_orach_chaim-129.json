{
  "id": "kitzur_orach_chaim-129",
  "chapterLabel": "אורח חיים סימן קכט",
  "title": "Shulchan Arukh, Orach Chayim 129",
  "sections": [
    {
      "id": "kitzur_orach_chaim-129-s1",
      "section": 1,
      "text": "באיזה תפלות נושאים כפים. ובו ב סעיפים:אין נשיאת כפים אלא בשחרי' ומוסף ובנעילה ביום שיש בו נעילה כמו ביום הכפורים אבל לא במנח' משום דשכיחא שכרות באותה שעה שמא יהא הכהן שכור וגזרו במנחה של תענית אטו מנחת שאר ימים אבל בתענית שאין בו נעילה הואיל ותפלת המנחה סמוך לשקיעת החמה היא דומה לתפלת נעילה ואינה מתחלפת במנח' של שאר ימים הילכך יש בה נשיא' כפים והמנהג שלנו כבר נתבאר לעיל בסי' קכ\"ח:"
    },
    {
      "id": "kitzur_orach_chaim-129-s2",
      "section": 2,
      "text": "כהן שעבר ועלה לדוכן ביום הכפורים במנחה כיון שהדבר ידוע שאין שם שכרות הרי זה נושא את כפיו ואין מורידין אותו מפני החשד שלא יאמרו פסול הוא ולכך הורידוהו: הגה ולכן אומרים במנחה ביום כפורים אלהינו ואלהי אבותינו אע\"ג דאין ראוי לנשיאת כפים מכל מקום הואיל ואם עלה לא ירד מקרי קצת ראוי [הגהות מיימוני] וכן נוהגין במדינות אלו אע\"פ שיש חולקים:"
    }
  ],
  "version": 1
}