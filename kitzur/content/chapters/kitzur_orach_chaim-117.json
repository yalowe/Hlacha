{
  "id": "kitzur_orach_chaim-117",
  "chapterLabel": "אורח חיים סימן קיז",
  "title": "Shulchan Arukh, Orach Chayim 117",
  "sections": [
    {
      "id": "kitzur_orach_chaim-117-s1",
      "section": 1,
      "text": "דיני ברכת השנים. ובו ה סעיפים:ברכת השנים צריך לומר בה בימות הגשמים ותן טל ומטר ומתחילין לשאול מטר בחוצה לארץ בתפלת ערבית של יום ס' אחר תקופת תשרי [ויום התקופה הוא בכלל הס'] [הגה\"מ פ\"ב] ובארץ ישראל מתחילין לשאול מליל ז' במרחשון ושואלין עד תפלת המנחה של ערב י\"ט הראשון של פסח ומשם ואילך פוסקין מלשאול:"
    },
    {
      "id": "kitzur_orach_chaim-117-s2",
      "section": 2,
      "text": "יחידים הצריכים למטר בימות החמה אין שואלין אותו בברכת השנים אלא בשומע תפלה ואפי' עיר גדולה כננוה או ארץ אחת כולה כמו ספרד בכללה או אשכנז בכללה כיחידים דמו בשומע תפלה ומיהו אם בארץ אחת כולה הצריכים מטר בימות החמה טעה בה יחיד ושאל מטר בברכת השנים [אם רוצה] חוזר ומתפלל בתורת נדבה בלא שאלה בברכת השנים [אבל אינו מחויב לחזור כלל] [ב\"י בשם מהרי\"א והרמב\"ן והר\"ן סבירי להו כהרא\"ש]:"
    },
    {
      "id": "kitzur_orach_chaim-117-s3",
      "section": 3,
      "text": "אם שאל מטר בימות החמה מחזירין אותו:"
    },
    {
      "id": "kitzur_orach_chaim-117-s4",
      "section": 4,
      "text": "אם לא שאל מטר בימות הגשמים מחזירין אותו אע\"פ ששאל טל אבל אם שאל מטר ולא טל אין מחזירין אותו:"
    },
    {
      "id": "kitzur_orach_chaim-117-s5",
      "section": 5,
      "text": "אם לא שאל מטר ונזכר קוד' שומע תפל' אין מחזירין אותו ושואל בשומע תפלה [ואם היה לו תענית וצ\"ל עננו יאמר השאלה קודם עננו] [אבודרהם] ואם לא נזכר עד אחר שומע תפלה אם לא עקר רגליו חוזר לברכת השנים ואם עקר רגליו חוזר לראש התפל' ואם השלים תפלתו ואינו רגיל לומר תחנונים אחר תפלתו אע\"פ שעדין לא עקר רגליו כעקורים דמי ואם נזכר אחר שחת' שומע תפלה קודם שהתחיל רצה נראה שאומר ותן טל ומטר ואח\"כ אומר רצה:"
    }
  ],
  "version": 1
}