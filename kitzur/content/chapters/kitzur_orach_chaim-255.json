{
  "id": "kitzur_orach_chaim-255",
  "chapterLabel": "אורח חיים סימן רנה",
  "title": "Shulchan Arukh, Orach Chayim 255",
  "sections": [
    {
      "id": "kitzur_orach_chaim-255-s1",
      "section": 1,
      "text": "הכנת האש קודם הכנסת שבת. ובו ג סעיפים:אין עושין מדורה מעצים סמוך לחשיכה עד שיצית בהם האור בענין שתהא השלהבת עולה מאליה בלי סיוע עצים אחרים ואם הוא עץ יחידי צריך שיאחוז האור ברוב עביו וברוב הקיפו ואם לא הודלקה כל כך אסור ליהנות בה בשבת גזירה שמא יחתה בה ויניד העצים כדי שתעלה השלהבת וכשהודלקה כשיעור יכול להתחמם כנגדה בשבת ולהשתמש לאורה בין אם הוא על גבי קרקע או על גבי המנורה ואפי' הוא מדברים שאין עושים מהם פתילה לשבת:"
    },
    {
      "id": "kitzur_orach_chaim-255-s2",
      "section": 2,
      "text": "י\"א שבפחמין אפי' לא אחז בהם האור אלא כל שהוא שרי מפני שהם דולקים והולכים:"
    },
    {
      "id": "kitzur_orach_chaim-255-s3",
      "section": 3,
      "text": "מדורה של זפת ושל גפרית ושל קש וגבבא אפילו לא אחז בהם אלא כל שהוא שרי וכן מדורה של קנים ושל גרעיני תמרים כשהם מפוזרים אבל אם הקנים אגודות והגרעיני' בסל צריכים שיצית בהם האור עד שתהא שלהבת עולה מאליה ויש אומרים בהיפך:"
    }
  ],
  "version": 1
}