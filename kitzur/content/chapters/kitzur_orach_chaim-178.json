{
  "id": "kitzur_orach_chaim-178",
  "chapterLabel": "אורח חיים סימן קעח",
  "title": "Shulchan Arukh, Orach Chayim 178",
  "sections": [
    {
      "id": "kitzur_orach_chaim-178-s1",
      "section": 1,
      "text": "איזה דברים קרוים הפסק בסעודה. ובו ז סעיפים:היה אוכל בבית זה ופסק סעודתו והלך לבית אחר או שהיה אוכל וקראו חבירו לדבר עמו ויצא לו לפתח ביתו וחזר הואיל ושינה מקומו צריך לברך למפרע על מה שאכל וחוזר ומברך בתחלה המוציא ואח\"כ יגמור סעודתו אבל אם דבר עמו בתוך הבית אע\"פ ששינה מקומו מפנה לפנה אינו צריך לברך (ועיין לקמן סי' רע\"ג אם היה דעתו לאכול במקום אחר לא מיקרי שינוי מקום והוא שיהיו שני המקומות בבית א' וע\"ל סי' קפ\"ד):"
    },
    {
      "id": "kitzur_orach_chaim-178-s2",
      "section": 2,
      "text": "חברים שהיו יושבים לאכול ויצאו לקראת חתן או לקראת כלה אם הניחו שם מקצתן חוזרים למקומן וגומרים סעודתן ואינם צריכים לברך שנייה ואם לא הניחו שם אדם כשהם יוצאים צריכין ברכה למפרע וכשהם חוזרים צריכים ברכה לכתחלה וכן אם היו מסובין לשתות או לאכול פירות שכל המשנה מקומו הרי פסק אכילתו ולפיכך מברך למפרע על מה שאכל וחוזר ומברך שנית על מה שהוא צריך לאכול והמשנה מקומו מפנה לפנה בבית אחד אינו צריך לחזור ולברך אכל במזרחה של תאנה זו ובא לאכול במערבה צריך לברך : הגה ויש חולקים בכל מה שכתוב בסי' זה רק סוברין ששינוי מקום אינו אלא כהיסח הדעת ולכן אם שינה מקומו למקום אחר אין צריך לברך אלא לפני מה שרוצה לאכול אבל לא על מה שכבר אכל (תוס' ורשב\"ם והרא\"ש ומרדכי פרק ע\"פ וטור) ודוקא שלא הניח מקצת חברים בסעודה ואכל מדברים שאין צריכים ברכה במקומן אבל אם הניח מקצת חברים או אפילו לא הניח ואכל דברים שצריכין ברכה במקומם אפי' מה שרוצה לאכול אחר כך אין צריך לברך (סמ\"ק וא\"ז) ולכן מי שפסק סעודתו והלך לבית אחר או שהיה אוכל וקראו חבירו לדבר עמו אפי' לפתח ביתו או למקום אחר כשחוזר לסעודה א\"צ לברך כלל דהא פת צריך ברכה במקומו לכולי עלמא מיהו אם הסיח דעתו כשחוזר ודאי צריך לברך על מה שרוצה לאכול אח\"כ (ב\"י ורשב\"א) ואין חילוק בין חזר למקום שאכל כבר ובין סיים סעודתו במקום אחר (רמב\"ם פ\"ד ור\"ן) וכן נוהגין במדינות אלו מ\"מ לכתחלה לא יעקור ממקומו בלא ברכה דחיישינן שמא ישכח מלחזור ולאכול (הר\"ר מנוח ור\"ן) מיהו לצורך מצוה עוברת כגון שיגיע זמן תפלה מותר (כל בו הל' פסח ועסי' קפ\"ד):"
    },
    {
      "id": "kitzur_orach_chaim-178-s3",
      "section": 3,
      "text": "יש מי שאומר שאם היה בגן ורוצה לאכול מפירות כל אילן ואילן כיון שברך על אילן אחד אינו צריך לברך על האחרים והוא שבשעה שבירך היה דעתו לאכול מאותם האחרים אבל מגן לגן צריך לברך אפילו אם הם סמוכים ואפי' אם כשבירך תחלה היה דעתו על הכל:"
    },
    {
      "id": "kitzur_orach_chaim-178-s4",
      "section": 4,
      "text": "אם אכל פת במקום א' וחזר ואכל במקום אחר אינו מברך בהמ\"ז אלא במקום השני כמו שנהגו הולכי דרכים שאוכלי' דרך הילוכם ויושבים ומברכין במקום סיום אכילתם:"
    },
    {
      "id": "kitzur_orach_chaim-178-s5",
      "section": 5,
      "text": "י\"א ששבעת המינים טעונים ברכה לאחריהם במקומם ויש אומרים דדוקא מיני דגן: הגה ויש אומרים דוקא פת לבד: (ב\"י סי' קפ\"ד בשם רשב\"א והגהות מיימוני פרק ד'):"
    },
    {
      "id": "kitzur_orach_chaim-178-s6",
      "section": 6,
      "text": "מי שנזכר בתוך הסעודה שלא התפלל ועמד והתפלל אפי' אם אין שהות לגמור סעודתו ולהתפלל שחייב להפסיק ואי אפשר לו לאכול עד שיתפלל עם כל זה לא הוי הפסק:"
    },
    {
      "id": "kitzur_orach_chaim-178-s7",
      "section": 7,
      "text": "אדם שישן בתוך סעודתו שינת עראי לא הוי הפסק: הגה וכן אם הפסיק בשאר דברי רשות כגון שהוצרך לנקביו וכיוצא בזה:"
    }
  ],
  "version": 1
}