{
  "id": "kitzur_orach_chaim-144",
  "chapterLabel": "אורח חיים סימן קמד",
  "title": "Shulchan Arukh, Orach Chayim 144",
  "sections": [
    {
      "id": "kitzur_orach_chaim-144-s1",
      "section": 1,
      "text": "שלא לדלג בתורה מענין לענין ודיני ההפטורה. ובו ד סעיפים:מדלגין בנביא ואין מדלגין בתורה מפרשה זו לפרשה אחרת והני מילי בשני עניינים דחיישינן שמא תתבלבל דעת השומעים אבל בחד עניינא כגון אחרי מות ואך בעשור שהכהן גדול קורא ביום הכפורים מדלגין והוא שלא יקרא על פה שאסו' לקרות שלא מן הכתב אפילו תיבה אחת ובנביא מדלגין אפי' בשני עניינים והוא שלא ישהא בדילוג בענין שיעמדו הציבור בשתיקה וה\"מ בנביא אחד אבל מנביא לנביא אין מדלגין ובתרי עשר מדלגין מנביא לנביא ובלבד שלא ידלג מסוף הספר לתחלתו:"
    },
    {
      "id": "kitzur_orach_chaim-144-s2",
      "section": 2,
      "text": "נוהגין בשבת שיש בו חתן לומר אחר הפטרת [הפטרה י\"א שהוא מלשון אין מפטירין אחר הפסח שענינו סילוק כלומר סילוק תפלת שחרית] השבוע שנים או שלשה פסוקים מהפטרת שוש אשיש וכשחל ר\"ח בשבת וביום א' אחר שמפטירין ההפטרה בשבת אומרים פסוק ראשון ופסוק אחרון מהפטרת ויאמר לו יהונתן מחר חודש ואין למחות בידם. (וע\"ל סי' תכ\"ה סעיף ג' ובסוף סי' תכ\"ח האיך נוהגין):"
    },
    {
      "id": "kitzur_orach_chaim-144-s3",
      "section": 3,
      "text": "אין גוללין ס\"ת בצבור מפני כבוד הצבור ואם אין להם אלא ס\"ת אחד והם צריכים לקרות בשני עניינים גוללים וידחה כבוד הצבו':"
    },
    {
      "id": "kitzur_orach_chaim-144-s4",
      "section": 4,
      "text": "אין קורין לאדם אחד בשני ספרי תורה משום פגמו (פירוש שנראה כפוגם ומטיל דופי בראשון) של ראשון אבל שלשה גברי בשלשה ספרים כגון ר\"ח טבת שחל להיות בשבת ליכא משום פגם:"
    }
  ],
  "version": 1
}