{
  "id": "kitzur_orach_chaim-194",
  "chapterLabel": "אורח חיים סימן קצד",
  "title": "Shulchan Arukh, Orach Chayim 194",
  "sections": [
    {
      "id": "kitzur_orach_chaim-194-s1",
      "section": 1,
      "text": "שלש' שאכלו כאחד ונפרדו לענין הזימון מה דינם. ובו ג סעיפים:שלשה שאכלו כאחד ושכחו ובירך כל אחד לעצמו בטל מהם הזימון ואין יכולים לחזור ולזמן למפרע וכן אם ברכו שני' מהם אבל אם שכח אחד מהם ובירך השנים יכולים לזמן עם השלישי אע\"פ שכבר בירך יכול לומר ברוך שאכלנו משלו והם יוצאי' ידי חובת זימון והוא אינו יוצא ידי זימון שאין זימון למפרע: הגה ואם האחד זימן עם אחרים אף שנים הנשארים אינן יכולים לזמן (ב\"י בשם רשב\"א):"
    },
    {
      "id": "kitzur_orach_chaim-194-s2",
      "section": 2,
      "text": "שלשה שאכלו ויצא אחד מהם לשוק קוראי' אותו ומודיעים לו שרוצים לזמן כדי שיכוין ויצטרף עמהם ויענה עמהם ברכת זמון ויוצאי' ידי חובתן אף על פי שאינו בא ויושב עמהם והני מילי בשלשה אבל בעשרה כיון שצריכין להזכיר את השם אינם מצטרפים עד שיבא וישב עמהם [ועיין לקמן סי' ר' עד היכן ברכת הזימון]:"
    },
    {
      "id": "kitzur_orach_chaim-194-s3",
      "section": 3,
      "text": "שלשה שאכלו כאחד ואין א' מהם יודע כל ברכת המזון אלא אחד יודע ברכה ראשונה ואחד השנייה ואחד השלישית חייבים בזימון וכל אחד יברך הברכה שיודע ואף על פי שאין בהם מי שיודע ברכה רביעית אין בכך כלום אבל לחצאין אין לברך אם האחד אינו יודע כי אם חצי הברכ' שאין ברכ' אחת מתחלק' לשתי':"
    }
  ],
  "version": 1
}