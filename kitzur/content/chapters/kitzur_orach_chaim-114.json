{
  "id": "kitzur_orach_chaim-114",
  "chapterLabel": "אורח חיים סימן קיד",
  "title": "Shulchan Arukh, Orach Chayim 114",
  "sections": [
    {
      "id": "kitzur_orach_chaim-114-s1",
      "section": 1,
      "text": "דין הזכרת הרוח וגשם וטל. ובו ט סעיפים:מתחילין לומר בברכה שנייה משיב הרוח ומוריד הגשם בתפלת מוסף של י\"ט האחרון של חג ואין פוסקין עד תפלת מוסף של י\"ט הראשון של פסח:"
    },
    {
      "id": "kitzur_orach_chaim-114-s2",
      "section": 2,
      "text": "אסור להזכיר הגשם עד שיכריז ש\"ץ (וי\"א שקודם שמתחילין מוסף מכריז השמש משיב הרוח וכו' כדי שהצבור יזכירו בתפלתן וכן נוהגין) (מרדכי רפ\"ק דתענית) הלכך אף אם הוא חולה או אנוס לא יקדים תפלתו לתפלת הצבור לפי שאסור להזכיר עד שיאמר ש\"ץ אבל אם יודע שהכריז ש\"צ אע\"פ שהוא לא שמע מזכיר ומטעם זה הבא לב\"ה והציבור התחילו להתפלל יתפלל ויזכיר אע\"פ שהוא לא שמע מש\"ץ:"
    },
    {
      "id": "kitzur_orach_chaim-114-s3",
      "section": 3,
      "text": "אם אמר משיב הרוח [בימות החמה] או לא אמרו בימות הגשמים אין מחזירין אותו וכן בטל אם הזכירו בימות הגשמים או לא הזכירו בימות החמה אין מחזירין אותו: הגה ואנו בני אשכנז לא מזכירין טל לא בימות החמה ולא בימות הגשמים רק אומרים בימות החמה רב להושיע מכלכל חיים וכו' [טור] י\"א שש\"צ פוסק להזכיר בתפלת מוסף י\"ט הראשון של פסח אבל הקהל מזכירין ואין פוסקין עד מנחה ששמעו כבר מש\"ץ שפסק בתפלת המוסף וכן נוהגין:"
    },
    {
      "id": "kitzur_orach_chaim-114-s4",
      "section": 4,
      "text": "אם אמר מוריד הגשם בימות החמה מחזירין אותו וחוזר לראש הברכה ואם סיים הברכה חוזר לראש התפלה ואפילו במקום שצריכים גשם בימות החמה אם הזכיר גשם במקום טל מחזירין אותו [וכן אם הזכיר גשם וטל נמי מחזירין אותו] [ב\"י בשם הרמב\"ם והרא\"ש והטור]:"
    },
    {
      "id": "kitzur_orach_chaim-114-s5",
      "section": 5,
      "text": "בימות הגשמים אם לא אמר מוריד הגשם מחזירין אותו וה\"מ שלא הזכיר טל אבל אם הזכיר טל אין מחזירין אותו:"
    },
    {
      "id": "kitzur_orach_chaim-114-s6",
      "section": 6,
      "text": "בד\"א שמחזירין אותו כשלא אמר בימות הגשמים מוריד הגשם היינו כשסיים כל הברכה והתחיל ברכה שאחריה ואז חוזר לראש התפלה אבל אם נזכר קודם שסיים הברכ' יאמר במקום שנזכר ואפי' אם סיים הברכ' ונזכר קודם שהתחיל אתה קדוש אין צריך להחזיר אלא אומר משיב הרוח ומוריד הגשם בלא חתימה: הגה שלשה ברכות הראשונות חשובות כאחת ובכל מקום שטעה בהם חוזר לראש בין שהוא יחיד בין שהוא צבור: [טור]"
    },
    {
      "id": "kitzur_orach_chaim-114-s7",
      "section": 7,
      "text": "בכל מקום שאנו אומרים חוזר לברכה שטעה בה ה\"מ שטעה בשוגג אבל במזיד ומתכוין חוזר לראש:"
    },
    {
      "id": "kitzur_orach_chaim-114-s8",
      "section": 8,
      "text": "בימות החמה אם נסתפק אם הזכיר מוריד הגשם אם לא עד ל' יום בחזקת שהזכיר הגשם וצריך לחזור: הגה וה\"ה לדידן דאין מזכירין טל בימות החמה אם נסתפק לו אם אמר מוריד הגשם בימות הגשמים כל ל' יום חוזר דודאי אמר כמו שרגיל והרי לא הזכיר לא טל ולא גשם לאחר ל' יום אינו חוזר [ד\"ע]:"
    },
    {
      "id": "kitzur_orach_chaim-114-s9",
      "section": 9,
      "text": "אם ביום ראשון של פסח אומר ברכת אתה גבור עד מוריד הטל צ' פעמים כנגד ל' יום שאומר אותה ג' פעמים בכל יום משם ואילך אם אינו זוכר אם הזכיר גשם הרי הוא בחזקת שלא הזכיר גשם ואינו צריך לחזור: הגה וכן לדידן אם אמר עד מכלכל חיים בלא משיב הרוח ומוריד הגשם שמזכירין בימות הגשמים וכן אם אמר בשמיני עצרת צ' פעמים אתה גבור עד מוריד הגשם אם נסתפק אחר כך אם הזכיר או לא חזקה שהזכירו [דעת עצמו]:"
    }
  ],
  "version": 1
}