{
  "id": "kitzur_orach_chaim-137",
  "chapterLabel": "אורח חיים סימן קלז",
  "title": "Shulchan Arukh, Orach Chayim 137",
  "sections": [
    {
      "id": "kitzur_orach_chaim-137-s1",
      "section": 1,
      "text": "כמה פסוקים צריך לקרא לכל אחד. ובו ו סעיפים:ביום שקורין ג' אין קורין פחות מי' פסוקים וידבר עול' מן המנין ואי סליק ענינא בבציר מי' פסוקים כגון פרשת עמלק שאין בה אלא ט' פסוקים שפיר דמי:"
    },
    {
      "id": "kitzur_orach_chaim-137-s2",
      "section": 2,
      "text": "אין קורין עם כל אחד פחות מג' פסוקים שנים קורין ג' ג' ואחד קורא ד' ואיזה מהם שקרא ד' הרי זה משובח:"
    },
    {
      "id": "kitzur_orach_chaim-137-s3",
      "section": 3,
      "text": "אם דילג פסוק אחד ולא קראו אם הוא במנחה בשבת או בשני וחמישי וקרא י' פסוקי' בלא פסוק המדולג אינו חוזר ואם לאו חוזר אבל בשבת אפי' דילג פסוק אחד חוזר וקורא ואפילו אחר שהחזיר את התור' ואמר קדיש חוזר וקורא הוא ושנים עמו ואפילו הפטיר והתפלל מוסף חוזר וקורא פרשיות המועדים (דינם) כמו מנחה בשבת ושני וחמישי לפי שכבר קראו הפרשיות בשבתות שלהן:"
    },
    {
      "id": "kitzur_orach_chaim-137-s4",
      "section": 4,
      "text": "אם קרא אחד ב' פסוקים צריך לחזור ולקרות ואם לא קראו בין שלשתן אלא ט' פסוקים ג' לכל אחד אינם צריכים לחזור ולקרות וראיה לדבר פרשת עמלק אבל אם קראו פחות מט' צריכין לחזור ולקרות:"
    },
    {
      "id": "kitzur_orach_chaim-137-s5",
      "section": 5,
      "text": "אם קרא פרשת פרה ופסק בהגר הגר בתוכם וגלל ספר תורה חוזר ופותח ומתחיל מראש הפרשה עד תטמא עד הערב ומברך לפניה ולאחריה:"
    },
    {
      "id": "kitzur_orach_chaim-137-s6",
      "section": 6,
      "text": "הקורא בתורה ראשון וקורא השני מה שקרא הראשון אם הוסיף על מה שקרא הראשון שלשה פסוקים או אפילו שנים במקום דלא אפשר אותו שני עולה מן המנין ואם לאו אינו עולה מהמנין חוץ מפרי החג משום דלא אפשר:"
    }
  ],
  "version": 1
}