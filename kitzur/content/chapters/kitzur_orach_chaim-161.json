{
  "id": "kitzur_orach_chaim-161",
  "chapterLabel": "אורח חיים סימן קסא",
  "title": "Shulchan Arukh, Orach Chayim 161",
  "sections": [
    {
      "id": "kitzur_orach_chaim-161-s1",
      "section": 1,
      "text": "דיני חציצה בנטילה. ובו ד סעיפים:צריך ליזהר מחציצה שכל דבר שחוצץ בטבילה חוצץ בנטילה כגון צואה שתחת הציפורן שלא כנגד הבשר ובצק שתחת הציפורן אפילו כנגד הבשר ורטיה שעל בשרו וטיט היון וטיט היוצרים אבל במיעוטו שאינו מקפיד אין לחוש: הגה ומשום הכי לא נהגו לנקר הטיט שתחת הצפרנים לנטילה משום דהוי כמיעוטו שאין מקפיד כי אין מקפידים על זה לנטילה (הגהות סמ\"ק והגהות אשיר\"י פרק אלו דברים) אבל אם היה מקפיד הוא צריך לנקר וכן עיקר ואפשר שנהגו להקל בחציצה לענין נטילה כי יש אומרים שאין שייך חציצה לנטילה אבל העיקר כסברא ראשונה:"
    },
    {
      "id": "kitzur_orach_chaim-161-s2",
      "section": 2,
      "text": "כל דבר שאינו מקפיד עליו אינו חוצץ היה דרכו של זה להקפיד וזה אין דרכו להקפיד למי שדרכו להקפיד חוצץ למי שאין דרכו להקפיד אינו חוצץ כיצד היה אחד צבע והיו ידיו צבועות אין הצבע חוצץ על ידיו אע\"פ שיש על ידיו מממשות של צבעונים לא היה צבע אם היו ידיו צבועות ויש מממש הצבע על ידיו הרי זה חוצץ שהדיו היבש חוצץ והלח אינו חוצץ וכן הנשים שדרכן לצבוע ידיהם לנוי וכיוצא בזה אין אותו צבע חוצץ (גלדי מכה שעל ידיו אם אינו מקפיד עליו אין חוצצים) (ספר התרומה):"
    },
    {
      "id": "kitzur_orach_chaim-161-s3",
      "section": 3,
      "text": "צריך להסיר הטבעת מעל ידו בשעת נטילת ידים: ואפי' הוא רפוי (ב\"י) ואפי' אינו מקפיד עליו בשעת נטילה הואיל ומקפיד עליו בשעה שעושה מלאכה שלא יטנפו (הרא\"ש פ' תינוקת) ונהגו קצת להקל אם הוא רפוי אבל יש להחמיר כי אין אנו בקיאים איזה מקרי רפוי:"
    },
    {
      "id": "kitzur_orach_chaim-161-s4",
      "section": 4,
      "text": "שיעור נ\"י כל היד עד הקנה של זרוע וי\"א עד מקום חיבור האצבעות לכף היד וראוי לנהוג כדעת הראשון:"
    }
  ],
  "version": 1
}