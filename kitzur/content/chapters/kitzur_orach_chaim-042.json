{
  "id": "kitzur_orach_chaim-042",
  "chapterLabel": "אורח חיים סימן מב",
  "title": "Shulchan Arukh, Orach Chayim 42",
  "sections": [
    {
      "id": "kitzur_orach_chaim-042-s1",
      "section": 1,
      "text": "אם מותר לשנות תפילין של יד לשל ראש. ובו ג סעיפים:אסור לשנות תפילין של ראש לעשותן של יד ואפי' ליקח רצועה מהם וליתן בשל יד אסור מפני שאין מורידין מקדושה חמורה לקדושה קלה ושל ראש קדושתו חמורה שרובו של שדי בשל ראש אבל משל יד לשל ראש מותר לשנות ואם היו חדשים שעדיין לא הניחם מותר לשנות אפי' משל ראש לשל יד שטולה עליהם מכסה עור א' ונראים כבית א':"
    },
    {
      "id": "kitzur_orach_chaim-042-s2",
      "section": 2,
      "text": "אם התנה עליהם מתחלה אפי' לבשן אדם יכול לשנותן אפי' משל ראש לשל יד:"
    },
    {
      "id": "kitzur_orach_chaim-042-s3",
      "section": 3,
      "text": "סודר דאזמניה למיצר ביה תפילין לעולם וצר ביה תפילין חד זמנא אסור למיצר ביה זוזי: הגה ואם התנה עליו מתחלה בכל ענין שרי (ב\"י בשם רבי' ירוחם ומהרי\"א) וקלף המעובד לשם תפילין אסור לכתוב עליו דברי חול דהזמנה כי האי גוונא לגוף הקדושה מלתא היא (ר\"ן ס\"פ נגמר הדין) אזמניה ולא צר ביה או צר ביה ולא אזמניה שרי למיצר ביה זוזי:"
    }
  ],
  "version": 1
}