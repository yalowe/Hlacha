{
  "id": "kitzur_orach_chaim-169",
  "chapterLabel": "אורח חיים סימן קסט",
  "title": "Shulchan Arukh, Orach Chayim 169",
  "sections": [
    {
      "id": "kitzur_orach_chaim-169-s1",
      "section": 1,
      "text": "דין שמש הסעודה. ובו ג סעיפים:כל דבר שמביאין לפני האדם שיש לו ריח והאדם תאב לו צריך ליתן ממנו לשמש מיד ומדת חסידות הוא ליתן לו מיד מכל מין ומין ולא יתן לו כל זמן שהכוס בידו או ביד ב\"ה [ודוקא לשמש אבל לאחר שבסעודה מותר ליתן בכי האי גונא] הר\"י ס\"פ אלו דברים ואסור ליתן לו פרוסת פת אא\"כ יודע בו שנטל ידיו:"
    },
    {
      "id": "kitzur_orach_chaim-169-s2",
      "section": 2,
      "text": "לא יתן לאכול אלא למי שיודע בו שיברך. ויש מקילין אם נותן לעני בתורת צדקה [הר\"י ס\"פ אלו דברים]:"
    },
    {
      "id": "kitzur_orach_chaim-169-s3",
      "section": 3,
      "text": "השמש מברך בורא פרי הגפן על (כל) כוס וכוס שיתנו לו לפי שהוא כנמלך וברכה אחרונה אינו מברך אלא לבסוף ואינו צריך לברך על כל פרוסה ופרוסה אם יש אדם חשוב בסעודה שיודע שיתנו לו כל צרכו מפת ואם אין אדם חשוב בסעודה צריך לברך על כל פרוסה ופרוסה כמו על היין: הגה שנים שהיו אוכלין ביחד השמש אוכל עמהם בלא נטילת רשות כדי שיצטרפו לזמון [וע\"ל סי' ק\"ע סכ\"א]:"
    }
  ],
  "version": 1
}