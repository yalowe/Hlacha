{
  "id": "kitzur_orach_chaim-174",
  "chapterLabel": "אורח חיים סימן קעד",
  "title": "Shulchan Arukh, Orach Chayim 174",
  "sections": [
    {
      "id": "kitzur_orach_chaim-174-s1",
      "section": 1,
      "text": "דין ברכת היין בסעודה. ובו ח סעיפים:יין שבתוך הסעודה מברך עליו בורא פרי הגפן ואין הפת פוטרו:"
    },
    {
      "id": "kitzur_orach_chaim-174-s2",
      "section": 2,
      "text": "יין פוטר כל מיני משקין: הגה אפילו מברכה ראשונה (הר\"י פרק כיצד מברכין וב\"י בשם הפוסקים):"
    },
    {
      "id": "kitzur_orach_chaim-174-s3",
      "section": 3,
      "text": "אם אין לו אלא כוס אחד מניחו עד לאחר המזון ומברך עליו:"
    },
    {
      "id": "kitzur_orach_chaim-174-s4",
      "section": 4,
      "text": "אם קבע לשתות לפני המזון אין צריך לברך על יין שבתוך המזון דיין שלפני המזון פוטרו וכן יין של קידוש פוטר יין שבתוך המזון וכן המבדיל על השלחן פוטר היין שבתוך המזון ויש אומרים שאין ברכת יין הבדלה פוטר אא\"כ נטל ידיו קודם הבדלה הלכך המבדיל קודם נטילה יכוין שלא להוציא יין (וע\"ל סי' רצ\"ט סעיף ז') שבתוך הסעודה ובדיעבד שלא כיון כך פוטר יין שבתוך הסעודה דספק ברכות דרבנן להקל:"
    },
    {
      "id": "kitzur_orach_chaim-174-s5",
      "section": 5,
      "text": "כל מה ששותה בתוך הסעודה די לו בברכה אחת אא\"כ כשבירך לא היה דעתו לשתות אלא אותו הכוס ונמלך לשתות אחר: הגה וכן מי שבא לסעודה ומושיטין לו הרבה כוסות מברך על כל אחד ואח' דהוי נמלך (כל בו) וע\"ל סי' קע\"ט. וכן מי שבירך על כוס ברכת נישואין ואין יודע להיכן יגיע הכוס כל אחד צריך לברך דמקרי נמלך: (אגודה פרק ערבי פסחים וע\"ל סי' ק\"צ):"
    },
    {
      "id": "kitzur_orach_chaim-174-s6",
      "section": 6,
      "text": "אין לברך אחר יין שבסעודה דברכת המזון פוטרתו וכן פוטרת יין שלפני המזון ואפי' (לא) היה לו יין בתוך המזון (וע\"ל ס\"ס ער\"ב) ולענין יין של הבדלה שלפני המזון (ע\"ל סי' רצ\"ט ס\"ח):"
    },
    {
      "id": "kitzur_orach_chaim-174-s7",
      "section": 7,
      "text": "אם אין לו יין ושותה מים או שאר משקה אין לברך עליהם דחשיבי כבאים מחמת הסעודה לפי שאין דרך לאכול בלא שתיה ואף יין לא היה צריך ברכה לפניו אלא מפני שהוא חשוב וקובע ברכה לעצמו אבל מים או שאר משקין לא חשיבי ואינם טעונים ברכה ואפי' אם היה צמא קודם סעודה כיון שלא רצה לשתות אז כדי שלא יזיקו לו המים נמצא כי שתיית המים בסבת הפת היא ופת פוטרתו. וי\"א לברך על המים שבסעודה ויש מחמירין עוד לברך עליהם בכל פעם דסתמא נמלך הוא בכל פעם והרוצה להסתלק מן הספק ישב קודם נטילה במקום סעודתו ויברך על דעת לשתות בתוך סעודתו: הגה והמנהג כסברא הראשונה:"
    },
    {
      "id": "kitzur_orach_chaim-174-s8",
      "section": 8,
      "text": "על יין שבתוך המזון כל אחד ואחד מברך לעצמו אפילו הסיבו יחד: הגה דלא יכולין לענות אמן (טור) משום דחיישינן שמא יקדים קנה לוושט: הגה וי\"א דאם אמר להם סברי רבותי וישמעו ויכוונו לברכה ולא יאכלו אז ויענו אמן אחד מברך לכולם וכן נוהגין (הגהת מיימוני פ\"ז מהלכות ברכות ומרדכי ס\"פ כיצד מברכין וטור בשם רש\"י) ויאמר סברי רבותי ר\"ל סוברים אתם לצאת בברכה זו ולא יאמר ברשות רבותי וכן כל מקום שמברכין על היין משום ברכת היין שבתוך הסעודה אין אומרים ברשות אלא סברי מטעם שנתבאר: (ב\"י סי' קפ\"ז בשם שבולי הלקט):"
    }
  ],
  "version": 1
}