{
  "id": "kitzur_orach_chaim-058",
  "chapterLabel": "אורח חיים סימן נח",
  "title": "Shulchan Arukh, Orach Chayim 58",
  "sections": [
    {
      "id": "kitzur_orach_chaim-058-s1",
      "section": 1,
      "text": "הלכות קריאת שמע וברכותיה. ובו ז סעיפים:זמן קריאת שמע של שחרית משיראה את חבירו הרגיל עמו קצת ברחוק ד' אמות ויכירנו ונמשך זמנה עד סוף ג' שעות שהוא רביע היום ומצוה מן המובחר לקרותה כוותיקים (פי' תלמידים. ורש\"י פי' אנשים ענוים ומחבבים המצות) שהיו מכוונים לקרותה מעט קודם הנץ החמה (פי' יציאת החמה כמו הנצו הרמונים) כדי שיסיים ק\"ש וברכותיה עם הנץ החמה ויסמוך לה התפלה מיד בהנץ החמה ומי שיוכל לכוין לעשות כן שכרו מרובה מאד: הגה שיעור הנץ החמה הוא כמו שיעור שעה אחת קודם שיעלה כל גוף השמש על הארץ (מיימוני פ\"א):"
    },
    {
      "id": "kitzur_orach_chaim-058-s2",
      "section": 2,
      "text": "אם לא קרא אותה קודם הנץ החמה יש לו להקדים לקרותה במהרה כל מה שיוכל:"
    },
    {
      "id": "kitzur_orach_chaim-058-s3",
      "section": 3,
      "text": "מי שהוא אנוס כגון שהי' משכים לצאת לדרך במקום גדודי חיה ולסטים שלא יוכל לעמוד ולא לכוין אפי' פרשה ראשונה ואפילו עד (על) לבבך או שבני השיירא (קאראוואני בלע\"ז) הולכים מהרה ולא ימתינו לו כלל יכול לקרותה עם ברכותיה משעלה עמוד השחר דכיון שעלה עמוד השחר שפיר קרינן ביה ובקומך וגם שפיר מקרי יוצר אור אבל אם אינו במקום גדודי חיה ולסטים וגם אין בני השיירא נחפזים כ\"כ אפי' יוצא לדרך אחר שעלה' עמוד השחר אינו קורא עד שיגיע זמנה:"
    },
    {
      "id": "kitzur_orach_chaim-058-s4",
      "section": 4,
      "text": "אם קראה משעלה עמוד השחר אע\"פ שלא היה אנוס יצא בדיעבד: ואם קראה בלא ברכות יחזור לקרותה בזמנה עם הברכות ועי' לקמן סי' ס' (ב\"י סי' מ\"ו):"
    },
    {
      "id": "kitzur_orach_chaim-058-s5",
      "section": 5,
      "text": "אם נאנס ולא קרא ק\"ש ערבית עד שעלה עמוד השחר כיון שעדיין לא הנץ החמה קורא ק\"ש ויוצא בה ידי חובת קריאת שמע ערבית ואם היה אנוס באותה שעה לצאת לדרך מקום גדודי חיה ולסטים לא יקרא אז ק\"ש פעם שנית לצאת בה ידי חובת ק\"ש של יום שמאחר שעשה לאותה שעה לילה אי אפשר לחזור ולעשותה יום:"
    },
    {
      "id": "kitzur_orach_chaim-058-s6",
      "section": 6,
      "text": "אע\"פ שזמנה נמשך עד סוף השעה הג' אם עברה שעה ג' ולא קראה קורא אותה בברכותיה כל שעה ד' שהוא שליש היום ואין לו שכר כקורא בזמנה ואם עברה שעה ד' ולא קראה קוראה בלא ברכותיה כל היום:"
    },
    {
      "id": "kitzur_orach_chaim-058-s7",
      "section": 7,
      "text": "אם לא קראה ביום י\"א שיש לה תשלומין בערבית וכן אם לא קרא ק\"ש בערבית יש לה תשלומין ביום ויש חולקים:"
    }
  ],
  "version": 1
}