{
  "id": "kitzur_orach_chaim-286",
  "chapterLabel": "אורח חיים סימן רפו",
  "title": "Shulchan Arukh, Orach Chayim 286",
  "sections": [
    {
      "id": "kitzur_orach_chaim-286-s1",
      "section": 1,
      "text": "דיני תפלת מוסף בשבת. ובו ה סעיפים:זמן תפלת מוסף מיד אחר תפלת השחר ואין לאחרה יותר מעד סוף שבע שעות ואם התפלל אותה אחר שבע שעות נקרא פושע ואע\"פ כן יצא ידי חובתו מפני שזמנה כל היום ואם שכח ולא התפלל עד שעבר כל זמנה אין לה תשלומין ויש בה נשיאת כפים: הגה ואם התפלל אותה קודם תפלת שחרית יצא (אהל מועד בשם הרשב\"א ר\"י פ' תפלת השחר):"
    },
    {
      "id": "kitzur_orach_chaim-286-s2",
      "section": 2,
      "text": "כל יחיד חייב להתפלל תפלת המוספין בין אם יש צבור בעיר או לא: הגה [ואח\"כ חוזר השליח צבור התפלה כמו בשאר תפלות] [ב\"י בשם שבולי לקט]:"
    },
    {
      "id": "kitzur_orach_chaim-286-s3",
      "section": 3,
      "text": "מותר לטעום קודם תפלת המוספין דהיינו אכילת פירות או אפי' פת מועט אפילו טעימה שיש בה כדי לסעוד הלב אבל סעודה אסורה:"
    },
    {
      "id": "kitzur_orach_chaim-286-s4",
      "section": 4,
      "text": "היו לפניו שתי תפלות אחת של מנחה ואחת של מוספים כגון שאיחר מלהתפלל תפלת מוסף עד שש שעות [ומחצה טור] שהוא זמן תפלת מנחה צריך להתפלל של מנחה תחלה ואח\"כ של מוסף: הגה ומיהו אם הקדים של מוסף יצא [ב\"י בשם הרשב\"א] וי\"א דהיינו דוקא שצריך עתה להתפלל שתיהן כגון שרוצה לאכול ואסור לו לאכול עד שיתפלל מנחה אבל אם אינו צריך עתה להתפלל מנחה יכול להקדים של מוסף: הגה ומיהו אם הגיע זמן מנחה קטנה יתפלל מנחה תחלה (הר\"י והרא\"ש בשם ירוש') ויש מי שהורה שאין עושין כן בצבור להקדים תפלת מנחה לתפלת מוסף כדי שלא יטעו:"
    },
    {
      "id": "kitzur_orach_chaim-286-s5",
      "section": 5,
      "text": "בשבת ויו\"ט אין אומרים ברכו אחר קדיש בתרא (וע\"ל סי' קל\"ג):"
    }
  ],
  "version": 1
}