{
  "id": "kitzur_orach_chaim-187",
  "chapterLabel": "אורח חיים סימן קפז",
  "title": "Shulchan Arukh, Orach Chayim 187",
  "sections": [
    {
      "id": "kitzur_orach_chaim-187-s1",
      "section": 1,
      "text": "דיוקים בנוסח בהמ\"ז. ובו ד סעיפים:יש אומרים ברוך משביע לרעבים ואין לאומרו והמוסיף גורע אם אמר במקום ברכת הזן בריך רחמנא מלכא מארי דהאי פיתא יצא ויש אומרים שצריך שיחתום בריך רחמנא דזן כולה:"
    },
    {
      "id": "kitzur_orach_chaim-187-s2",
      "section": 2,
      "text": "בברכת הארץ להרא\"ש לא יאמר שהנחלת לאבותינו ארץ חמדה טובה וכו' ברית ותורה שהרי אומר על בריתך שחתמת בבשרינו ועל תורתך שלמדתנו ודי בפעם אחד; והרמב\"ם חולק. [הגה ודברי הרא\"ש הם עיקר]:"
    },
    {
      "id": "kitzur_orach_chaim-187-s3",
      "section": 3,
      "text": "אם לא הזכיר בברכת הארץ ברית ותורה אפי' אם לא חיסר אלא אחד מהם מחזירין אותו: הגה ונשים ועבדים לא יאמרו ברית ותורה דנשים לאו בני ברית נינהו ועבדים לאו בני תורה נינהו [כל בו]:"
    },
    {
      "id": "kitzur_orach_chaim-187-s4",
      "section": 4,
      "text": "אם לא הזכיר בבונה ירושלים מלכות בית דוד מחזירין אותו: הגה ואומרים על הנסים בחנוכה ובפורים קודם על הכל וכו' ואם לא אמרו אין מחזירין אותו [טור] וע\"ל סי' תרפ\"ב ומ\"מ יוכל לאמרו בתוך שאר הרחמן ויאמר הרחמן הוא יעשה לנו נסים כמו שעשה בימים ההם וכו' והכי נהוג [כל בו]:"
    }
  ],
  "version": 1
}