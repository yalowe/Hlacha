{
  "id": "kitzur_orach_chaim-127",
  "chapterLabel": "אורח חיים סימן קכז",
  "title": "Shulchan Arukh, Orach Chayim 127",
  "sections": [
    {
      "id": "kitzur_orach_chaim-127-s1",
      "section": 1,
      "text": "דין מודים דרבנן. ובו ב סעיפים:כשיגיע שליח צבור למודים שוחין עמו הצבור ולא ישחו יותר מדאי ואומרים מודים אנחנו לך (שאתה הוא ה') אלהינו אלהי כל בשר כו' וחותם ברוך אל ההודאות בלא הזכרת השם ויש מי שאומר שצריך לשחות גם בסוף וטוב לחוש לדבריו (ויש אומרים שאומר הכל בשחייה אחת וכן המנהג) (פסקי מהרי\"א):"
    },
    {
      "id": "kitzur_orach_chaim-127-s2",
      "section": 2,
      "text": "אם אין שם כהנים אומר ש\"ץ אלהינו ואלהי אבותינו ברכנו בברכה המשולשת וכו' עד ואני אברכם ואין הצבור עונין אחריו אמן אלא כן יהי רצון: הגה ואין אומרים אלהינו ואלהי אבותינו וכו' רק בזמן שראוי לברכת כהנים ולישא כפים ונהגו לומר בשחרית שים שלום וכן כל זמן שאומר אלהינו כו' אבל בלאו הכי מתחילין שלום רב ויש מתחילין שים שלום במנחה של שבת הואיל וכתיב ביה באור פניך נתת לנו שהיא התורה שקורין במנחה בשבת: (הגהות מיי' פ\"ח מהלכות תפלה):"
    }
  ],
  "version": 1
}