{
  "id": "kitzur_orach_chaim-014",
  "chapterLabel": "אורח חיים סימן יד",
  "title": "Shulchan Arukh, Orach Chayim 14",
  "sections": [
    {
      "id": "kitzur_orach_chaim-014-s1",
      "section": 1,
      "text": "דיני ציצית שעשאן עכו\"ם ונשים וטלית שאולה. ובו ה סעיפים:ציצית שעשאו עכו\"ם פסול דכתיב דבר אל בני ישראל לאפוקי עכו\"ם האשה כשרה לעשותן: הגה ויש מחמירין להצריך אנשים שיעשו אותן וטוב לעשות כן לכתחלה (מרדכי ה\"ק) והגהות מיימון מהלכות ציצית ותוס' דף מ\"ב:"
    },
    {
      "id": "kitzur_orach_chaim-014-s2",
      "section": 2,
      "text": "הטיל ישראל ציציות בבגד בלא כוונה אם אין ציציות אחרים (מצוים) להכשירו יש לסמוך על הרמב\"ם שמכשיר אבל לא יברך עליו:"
    },
    {
      "id": "kitzur_orach_chaim-014-s3",
      "section": 3,
      "text": "השואל מחבירו טלית שאינה מצוייצת פטור מלהטיל בה ציצית כל ל' יום דכתיב כסותך ולא של אחרים אבל אחר שלשים יום חייב מדרבנן מפני שנראית כשלו: הגה ואם החזירו תוך שלשים יום וחזר ולקחו אינו מצטרף רק בעינן ל' יום רצופים (נמוקי יוסף הלכות ציצית): שאלה כשהיא מצוייצת מברך עליה מיד:"
    },
    {
      "id": "kitzur_orach_chaim-014-s4",
      "section": 4,
      "text": "מותר ליטול טלית חבירו ולברך עליה ובלבד שיקפל אותה אם מצאה מקופלת: הגה וה\"ה בתפילין (נ\"י פרק הספינה) אבל אסור ללמוד מספרים של חבירו בלא דעתו דחיישינן שמא יקרע אותם בלמודו נ\"י הלכות קטנות:"
    },
    {
      "id": "kitzur_orach_chaim-014-s5",
      "section": 5,
      "text": "טלית של שותפין חייבת בציצית דכתיב על כנפי בגדיהם:"
    }
  ],
  "version": 1
}