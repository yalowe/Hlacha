{
  "id": "kitzur_orach_chaim-093",
  "chapterLabel": "אורח חיים סימן צג",
  "title": "Shulchan Arukh, Orach Chayim 93",
  "sections": [
    {
      "id": "kitzur_orach_chaim-093-s1",
      "section": 1,
      "text": "קודם שיתפלל צריך לשהות. ובו ד סעיפים:ישהא שעה א' קודם שיקום להתפלל כדי שיכוין לבו למקום ושעה אחת אחר התפלה שלא תהא נראית עליו כמשאוי שממהר לצאת ממנה:"
    },
    {
      "id": "kitzur_orach_chaim-093-s2",
      "section": 2,
      "text": "לא יעמוד להתפלל אלא באימה והכנעה ולא מתוך שחוק וקלות ראש ודברים בטלים ולא מתוך כעס אלא מתוך שמחה כגון דברי תנחומין של תורה כגון סמוך לגאולת מצרים או סמוך לתהלה לדוד שכתוב בו רצון יראיו יעשה שומר ה' את כל אוהביו:"
    },
    {
      "id": "kitzur_orach_chaim-093-s3",
      "section": 3,
      "text": "אין עומדים להתפלל מתוך דין ולא מתוך הלכה שלא יהא לבו טרוד בה אלא מתוך הלכה פסוקה: הגה והיינו נמי כמו מתוך שמחה כי פקודי ה' ישרים משמחי לב (טור):"
    },
    {
      "id": "kitzur_orach_chaim-093-s4",
      "section": 4,
      "text": "העוסק בצ\"צ כעוסק בתורה דמי פירוש לענין לעמוד מתוכו להתפלל שגם זו שמחה היא לו שעוסק בצרכי צבור וי\"מ דהיינו לענין דאינו צריך לפסוק להתפלל:"
    }
  ],
  "version": 1
}