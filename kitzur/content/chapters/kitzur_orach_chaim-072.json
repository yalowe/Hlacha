{
  "id": "kitzur_orach_chaim-072",
  "chapterLabel": "אורח חיים סימן עב",
  "title": "Shulchan Arukh, Orach Chayim 72",
  "sections": [
    {
      "id": "kitzur_orach_chaim-072-s1",
      "section": 1,
      "text": "דין נושאי המטה והמנחמים והמלוין. ובו ה סעיפים:נושאי המטה וחילופיהן וחילופי חילופיהן בין אותם שהם לפני המטה בין אותם שהם לאחריה מאחר שלמטה צורך בהם פטורים ושאר המלוין את המת שאין למטה צורך בהם חייבים:"
    },
    {
      "id": "kitzur_orach_chaim-072-s2",
      "section": 2,
      "text": "אין מוציאין את המת סמוך לק\"ש שאין שהות להוציאו ולקברו קודם שיגיע זמן ק\"ש ואם התחילו להוציאו אין מפסיקין כדי לקרות:"
    },
    {
      "id": "kitzur_orach_chaim-072-s3",
      "section": 3,
      "text": "העם העוסקים בהספד בזמן שהמת מוטל לפניהם נשמטים א' א' וקורין ומתפללין אין המת מוטל לפניהם הם קורין ומתפללין והאונן יושב ודומם:"
    },
    {
      "id": "kitzur_orach_chaim-072-s4",
      "section": 4,
      "text": "קברו את המת וחזרו האבלים לקבל תנחומין וכל העם הולכין אחריהם ממקום הקבר למקום שעומדין שם האבלים לעשות שורה לקבל תנחומין אם יכולין העם להתחיל ולגמור אפי' פסוק אחד קודם שיגיעו לשורה יתחילו ואם לאו לא יתחילו: הגה אם יש שהות ביום לקרא אח\"כ (ב\"י בשם הרמב\"ן):"
    },
    {
      "id": "kitzur_orach_chaim-072-s5",
      "section": 5,
      "text": "העומדים בשורה לנחמו הפנימים שרואים פני האבל פטורים והחיצונים שאינם רואים פני האבל חייבים:"
    }
  ],
  "version": 1
}