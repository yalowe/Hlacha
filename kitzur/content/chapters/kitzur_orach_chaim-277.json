{
  "id": "kitzur_orach_chaim-277",
  "chapterLabel": "אורח חיים סימן רעז",
  "title": "Shulchan Arukh, Orach Chayim 277",
  "sections": [
    {
      "id": "kitzur_orach_chaim-277-s1",
      "section": 1,
      "text": "שלא לגרום כיבוי הנר. ובו ה סעיפים:נר שמונח אחורי הדלת אסור לפתוח הדלת (כדרכו) (רמב\"ם פ\"ה ומרדכי פרק כ\"ב וב\"י בשם סמ\"ג) שמא יכבנו הרוח (אבל) לנעול הדלת כנגדו מותר (ת\"ה סי' נ\"ט) (וה\"ה בחלון שכנגד הנר שעל השלחן) (מרדכי פכ\"ב וב\"י בשם תוס' וטור) ואם הוא קבוע בכותל באחורי הדלת אסור לפתוח הדלת ולנעלו כדרכו שמא תהא הדלת נוקשת עליו ותכבנו אלא פותח ונועל בנחת ואם הוא קבוע בדלת עצמו שפתיחתו ונעילתו מקרב השמן לנר או מרחיקו ממנו אסור לפותחו ולנעלו: הגה ובנר של שעוה מותר לפתוח ולנעול אע\"פ שהוא קבוע בדלת (ב\"י):"
    },
    {
      "id": "kitzur_orach_chaim-277-s2",
      "section": 2,
      "text": "אסור לפתוח הדלת כנגד המדורה שהיא קרובה קצת אל הדלת ואפי' אין שם אלא רוח מצויה אבל אם היה פתוח כנגדה מותר לסגרו ואין בו משום מכבה:"
    },
    {
      "id": "kitzur_orach_chaim-277-s3",
      "section": 3,
      "text": "שכח נר על הטבלא מנער את הטבלא והוא נופל אפי' אם הוא דולק רק שלא יכוין לכבותו: הגה וטוב לעשות ע\"י עכו\"ם במקום שאינו צריך כ\"כ: (כל בו) ובלבד שיהא נר של שעוה וכיוצא בו או שלא יהא בו שמן אבל אם יש בו שמן א\"א שלא יקרבנו אל הפתילה ונמצא מבעיר ואם הניח עליה מדעת אסור לנערה שהרי הטבלא הוא בסיס (פי' דבר הנושא דבר אחר תרגום ואת כנו וית בסיסיה) לדבר האסור: הגה ומ\"מ מותר ליגע בטבלא הואיל ואינו מטלטל הנר והוא הדין שמותר ליגע במנורה שבבית הכנסת והנרות דולקות עליו ובלבד שלא ינענע (מרדכי פכ\"ב):"
    },
    {
      "id": "kitzur_orach_chaim-277-s4",
      "section": 4,
      "text": "מותר להניח נר של שבת מבעוד יום על גבי אילן וידליק שם בשבת דליכא למיחש דלכשיכבה לשקליה מיניה ונמצא משתמש במחובר אבל אין מניחין נר של י\"ט על גבי אילן דשקיל ומנח ליה ונמצא משתמש באילן:"
    },
    {
      "id": "kitzur_orach_chaim-277-s5",
      "section": 5,
      "text": "מותר לכפות קערה על גבי הנר בשבת כדי שלא יאחוז האור בקורה:"
    }
  ],
  "version": 1
}