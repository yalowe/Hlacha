{
  "id": "kitzur_orach_chaim-024",
  "chapterLabel": "אורח חיים סימן כד",
  "title": "Shulchan Arukh, Orach Chayim 24",
  "sections": [
    {
      "id": "kitzur_orach_chaim-024-s1",
      "section": 1,
      "text": "הנהגת לבישת הציצית ושכרה ועונשה. ובו ו סעיפים:אם אין אדם לובש טלית בת ארבע כנפות אינו חייב בציצית וטוב ונכון להיות כל אדם זהיר ללבוש טלית קטן כל היום כדי שיזכיר המצות בכל רגע וע\"כ יש בו חמשה קשרים כנגד חמשה חומשי תורה וארבע כנפים שבכל צד שיפנה יזכור ונכון ללובשו על המלבושים. לפחות יזהר שיהי' לבוש ציצית בשעת התפל':"
    },
    {
      "id": "kitzur_orach_chaim-024-s2",
      "section": 2,
      "text": "מצוה לאחוז הציצית ביד שמאלית כנגד לבו בשעת קריאת שמע רמז לדבר והיו הדברים האלה וגו' על לבבך:"
    },
    {
      "id": "kitzur_orach_chaim-024-s3",
      "section": 3,
      "text": "טוב להסתכל בציצית בשעת עטיפה כשמברך:"
    },
    {
      "id": "kitzur_orach_chaim-024-s4",
      "section": 4,
      "text": "יש נוהגין להסתכל בציצית כשמגיעים לוראיתם אותו וליתן אותם על העינים ומנהג יפה הוא וחבובי מצוה: הגה גם נוהגים קצת לנשק הציצית בשעה שרואה בם והכל הוא חבוב מצוה [ב\"י]:"
    },
    {
      "id": "kitzur_orach_chaim-024-s5",
      "section": 5,
      "text": "כשמסתכל בציציות מסתכל בב' ציציות שלפניו שיש בהם עשרה קשרים רמז להויות וגם יש בהם ט\"ז חוטים ועשרה קשרים עולות כ\"ו כשם ההויה:"
    },
    {
      "id": "kitzur_orach_chaim-024-s6",
      "section": 6,
      "text": "גדול עונש המבטל מצות ציצית ועליו נאמר לאחוז בכנפות הארץ וגו' והזהיר במצות ציצית זוכה ורואה פני שכינה:"
    }
  ],
  "version": 1
}