{
  "id": "kitzur_orach_chaim-098",
  "chapterLabel": "אורח חיים סימן צח",
  "title": "Shulchan Arukh, Orach Chayim 98",
  "sections": [
    {
      "id": "kitzur_orach_chaim-098-s1",
      "section": 1,
      "text": "צריך שיהיה לו כוונה בתפלתו. ובו ה סעיפים:המתפלל צריך שיכוין בלבו פי' המלות שמוציא בשפתיו ויחשוב כאלו שכינה כנגדו ויסיר כל המחשבות הטורדות אותו עד שתשאר מחשבתו וכוונתו זכה בתפלתו ויחשוב כאלו היה מדבר לפני מלך בשר ודם היה מסדר דבריו ומכוין בהם יפה לבל יכשל ק\"ו לפני ממ\"ה הקב\"ה שהוא חוקר כל המחשבות וכך היו עושים חסידים ואנשי מעשה שהיו מתבודדים ומכוונין בתפלתם עד שהיו מגיעים להתפשטות הגשמיות ולהתגברות כח השכלי עד שהיו מגיעים קרוב למעלת הנבואה ואם תבא לו מחשבה אחרת בתוך התפלה ישתוק עד שיתבטל המחשב' וצריך שיחשוב בדברי' המכניעים הלב ומכוונים אותו לאביו שבשמי' ולא יחשוב בדברי' שיש בהם קלות ראש: הגה ויחשוב קודם התפלה מרוממות האל יתעלה ובשפלו' האדם ויסיר כל תענוגי האדם מלבו [הר\"י ריש פ' אין עומדין] ואסור לאדם לנשק בניו הקטנים בב\"ה כדי לקבוע בלבו שאין אהבה כאהבת המקום ברוך הוא [בנימין זאב סימן קס\"ג ואגודה פרק כיצד מברכין]:"
    },
    {
      "id": "kitzur_orach_chaim-098-s2",
      "section": 2,
      "text": "לא יתפלל במקום שיש דבר שמבטל כוונתו ולא בשעה המבטלת כוונתו [טור בשם ר\"מ מרוטנבורג הגה\"מ פ\"ד מהלכו' תפלה] ועכשיו אין אנו נזהרין בכל זה מפני שאין אנו מכוונים כ\"כ בתפלה:"
    },
    {
      "id": "kitzur_orach_chaim-098-s3",
      "section": 3,
      "text": "יתפלל דרך תחנונים כרש המבקש בפתח ובנחת ושלא תראה עליו כמשא ומבקש ליפטר ממנה:"
    },
    {
      "id": "kitzur_orach_chaim-098-s4",
      "section": 4,
      "text": "התפלה היא במקום הקרבן ולכן צריך ליזהר שתהא דוגמת הקרבן בכוונה ולא יערב בה מחשבה אחרת כמו מחשבה שפוסלת בקדשים ומעומד דומיא דעבודה וקביעות מקום כמו הקרבנות שכל אחד קבוע מקומו לשחיטתו ומתן דמיו ושלא יחוץ דבר בינו לקיר דומיא דקרבן שהחציצה פוסלת בינו לכלי. וראוי שיהיו לו מלבושים נאים מיוחדים לתפלה כמו בגדי כהונה אלא שאין כל אדם יכול לבזבז על זה ומ\"מ טוב הוא שיהיו לו מכנסים מיוחדים לתפלה משום נקיות:"
    },
    {
      "id": "kitzur_orach_chaim-098-s5",
      "section": 5,
      "text": "אל יחשוב ראוי הוא שיעשה הקב\"ה בקשתי כיון שכיוונתי בתפלתי כי אדרבה זה מזכיר עונותיו של אדם (שעל ידי כך מפשפשין במעשיו לומר בטוח הוא בזכיותיו) אלא יחשוב שיעשה הקב\"ה בחסדו ויאמר בלבו מי אני דל ונבזה בא לבקש מאת מלך מלכי המלכים הקדוש ברוך הוא אם לא מרוב חסדיו שהוא מתנהג בהם עם בריותיו:"
    }
  ],
  "version": 1
}