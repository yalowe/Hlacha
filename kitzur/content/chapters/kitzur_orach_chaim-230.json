{
  "id": "kitzur_orach_chaim-230",
  "chapterLabel": "אורח חיים סימן רל",
  "title": "Shulchan Arukh, Orach Chayim 230",
  "sections": [
    {
      "id": "kitzur_orach_chaim-230-s1",
      "section": 1,
      "text": "דין קצת ברכות פרטיות. ובו ה סעיפים:המתפלל על מה שעבר כגון שנכנס לעיר ושמע קול צוחה בעיר ואמר יהי רצון שלא יהא קול זה בתוך ביתי או שהיתה אשתו מעוברת אחר מ' יום לעיבורה ואמר יהי רצון שתלד אשתי זכר ה\"ז תפלת שוא אלא יתפלל אדם על העתיד לבא ויתן הודאה על שעבר כגון הנכנס לכרך אומר יהי רצון מלפניך ה' אלהינו שתכניסני לכרך הזה לשלום נכנס בשלום אומר מודה אני לפניך ה' אלהינו שהכנסתני לכרך הזה בשלום בקש לצאת אומר יהי רצון מלפניך ה' אלהינו שתוציאני מכרך זה לשלום יצא בשלום אומר מודה אני לפניך ה' אלהי שהוצאתני מכרך זה לשלום וכשם שהוצאתני לשלום כן תוליכני לשלום וכו' עד בא\"י שומע תפלה וזו היא תפלת הדרך שנכתבה היא וכל דיניה בסימן ק\"י:"
    },
    {
      "id": "kitzur_orach_chaim-230-s2",
      "section": 2,
      "text": "הנכנס למוד את גרנו אומר יהי רצון מלפניך ה' אלהי שתשלח ברכה בכרי הזה התחיל למוד אומר ברוך השולח ברכה בכרי הזה מדד ואח\"כ בירך ה\"ז תפלת שוא שאין הברכה מצויה אלא בדבר הסמוי (פי' הנעלם ואינו נראה) מן העין:"
    },
    {
      "id": "kitzur_orach_chaim-230-s3",
      "section": 3,
      "text": "הנכנס למרחץ אומר יהר\"מ ה' אלהי שתכניסני לשלום ותוציאני לשלום ותצילני מהאור הזה וכיוצא בו לעתיד לבא יצא בשלום אומר מודה אני לפניך ה' אלהי שהצלתני מהאור הזה:"
    },
    {
      "id": "kitzur_orach_chaim-230-s4",
      "section": 4,
      "text": "הנכנס להקיז דם אומר יהר\"מ ה' אלהי שיהא עסק זה לי לרפואה כי רופא חנם אתה ולאחר שהקיז יאמר ברוך רופא חולים:"
    },
    {
      "id": "kitzur_orach_chaim-230-s5",
      "section": 5,
      "text": "לעולם יהא אדם רגיל לומר כל מה דעביד רחמנא לטב עביד:"
    }
  ],
  "version": 1
}