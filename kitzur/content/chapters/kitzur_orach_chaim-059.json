{
  "id": "kitzur_orach_chaim-059",
  "chapterLabel": "אורח חיים סימן נט",
  "title": "Shulchan Arukh, Orach Chayim 59",
  "sections": [
    {
      "id": "kitzur_orach_chaim-059-s1",
      "section": 1,
      "text": "דין ברכה ראשונה ביוצר. ובו ה סעיפים:ברוך אתה יי אלהינו מלך העולם יוצר אור ובורא חושך תיקנו להזכיר מדת לילה ביום להוציא מלב האפיקורסים שאומרי' שמי שברא אור לא ברא חושך:"
    },
    {
      "id": "kitzur_orach_chaim-059-s2",
      "section": 2,
      "text": "אם טעה ואמר אשר בדברו מעריב ערבים ונזכר מיד ואמר יוצר אור וגם סיים יוצר המאורות יצא אבל אם אמר בדברו מעריב ערבים ולא אמר יוצר אור או לא סיים יוצר המאורות לא יצא ואם אמר יוצר אור ובורא חושך אשר בדברו מעריב ערבים וגם סיים מעריב ערבים לא יצא: הגה וה\"ה אם לא אמר תחלה רק יוצר אור אם סיים מעריב ערבים לא יצא (דברי עצמו לפרש כן הטור והרא\"ש) אבל אם סיים יוצר המאורות כיון שפתח יוצר אור יצא אף על פי שהפסיק במעריב ערבים:"
    },
    {
      "id": "kitzur_orach_chaim-059-s3",
      "section": 3,
      "text": "י\"א שהקדושה שביוצר יחיד אומרה לפי שאינה אלא סיפור דברים וי\"א שיחיד מדלגה ואינה נאמרת אלא בצבור ויש לחוש לדבריהם וליזהר שיחיד יאמרנה בניגון וטעמים כקורא בתורה: הגה וכבר פשט המנהג כסברא הראשונה ויחיד אומר אותה וכשעונין קדושה זאת אומרים אותה בקול רם (הגהות מיי' בנוסח התפלות):"
    },
    {
      "id": "kitzur_orach_chaim-059-s4",
      "section": 4,
      "text": "ברכת יוצר וערבית אומר עם הש\"ץ בנחת: הגה וימהר לסיים קודם שסיים הש\"ץ ויענה אמן אחר ש\"ץ (הגהות מיימוני פ\"א מהלכות ברכות ורוקח סימן רי\"ח) ומיהו אם לא אמרה רק שמעה מש\"ץ יצא דברכות אלו הש\"ץ מוציא היחיד אע\"פ שהוא בקי מיהו אין הש\"ץ מוציא היחיד בפחות מי' (הר\"י פ' מי שמתו) ולא יענה אמן אחר סיום הבוחר בעמו ישראל באהבה משום דהוי הפסק (ועיין לקמן סי' ס\"א):"
    },
    {
      "id": "kitzur_orach_chaim-059-s5",
      "section": 5,
      "text": "אם טעה בברכת יוצר בענין שצריך לעמוד אחר תחתיו אם טעה מקדושה ואילך אין השני צריך להתחיל אלא ממקום שפסק: הגה דהיינו שמתחיל מקדושה ואילך ואם טעה קודם קדושה צריך להתחיל בראש (הר\"י והרא\"ש פ' אין עומדין והגהות מיי' פ\"י מהלכות תפלה וטור):"
    }
  ],
  "version": 1
}