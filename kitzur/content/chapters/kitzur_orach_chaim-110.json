{
  "id": "kitzur_orach_chaim-110",
  "chapterLabel": "אורח חיים סימן קי",
  "title": "Shulchan Arukh, Orach Chayim 110",
  "sections": [
    {
      "id": "kitzur_orach_chaim-110-s1",
      "section": 1,
      "text": "היוצא לדרך ופועלים מה יתפללו וסדר תפלת הדרך ובית המדרש. ובו ח סעיפים:בשעת הדחק כגון שהוא בדרך או שהיה עומד במקום שהוא טרוד וירא שיפסיקוהו או שלא יוכל להתפלל בכוונה תפלה ארוכה מתפלל אחר ג' ראשונות הביננו ואומר אחריה ג' אחרונו' וצריך לאמרם מעומד וכשיגיע לביתו אין צריך לחזו' ולהתפלל ואינו מתפלל הביננו בימות הגשמי' ולא במ\"ש ויו\"ט:"
    },
    {
      "id": "kitzur_orach_chaim-110-s2",
      "section": 2,
      "text": "הפועלים שעושין מלאכ' אצל בעל הבית אם אינו נותן להם שכר חוץ מסעודתן מתפללין י\"ח אבל אין יורדין לפני התיבה ואין נושאין כפיה' ואם ניתן להם שכר מתפללין הביננו והאידנא אין דרך להקפיד בכך ומסתמא אדעתא דהכי משכירין אותם שיתפללו שמונה עשרה:"
    },
    {
      "id": "kitzur_orach_chaim-110-s3",
      "section": 3,
      "text": "ההולך במקום גדודי חיה ולסטים מתפלל צרכי עמך מרובים וכו' וא\"צ לא לג' ראשונות ולא לג' אחרונות ומתפלל אותה בדרך כשהוא מהלך ואם יכול לעמוד עומד וכשיגיע לישוב ונתקרר' דעתו חוזר ומתפלל תפלת י\"ח ברכות (ואם לא חזר להתפלל הוי כאלו שכח להתפלל לגמרי ונתבאר לעיל סי' ק\"ח) (וכן משמע מב\"י):"
    },
    {
      "id": "kitzur_orach_chaim-110-s4",
      "section": 4,
      "text": "היוצא לדרך יתפלל יהר\"מ ה' אלהינו ואלהי אבותינו שתוליכנו לשלום וכו' וצריך לאומרה בלשון רבים ואם אפשר יעמוד מלילך כשיאמרנה ואם היה רוכב א\"צ לירד:"
    },
    {
      "id": "kitzur_orach_chaim-110-s5",
      "section": 5,
      "text": "א\"צ לומר אותה אלא פעם אחת ביום אפי' אם ינוח בעיר באמצע היום אבל אם דעתו ללון בעיר ואח\"כ נמלך ויצא ממנה לעבור חוצה לה או לשוב לביתו צריך לחזור ולהתפלל אותה פעם אחרת:"
    },
    {
      "id": "kitzur_orach_chaim-110-s6",
      "section": 6,
      "text": "הר\"מ מרוטנבורג כשהיה יוצא לדרך בבוקר היה אומרה אחר יהי רצון כדי להסמיכה לברכת הגומל חסדים ותהיה ברכה הסמוכה לחברתה:"
    },
    {
      "id": "kitzur_orach_chaim-110-s7",
      "section": 7,
      "text": "אומר אותה אחר שהחזיק בדרך ואין לאומרה אלא אם כן יש לו לילך פרסה אבל פחות מפרסה לא יחתום בברוך ולכתחלה יאמר אותה בפרסה ראשונה (רש\"י והר\"י) ואם שכח מלאמרה יאמר אותה כל זמן שהוא בדרך ובלבד שלא הגיע תוך פרסה הסמוכה לעיר שרוצה ללון בה ומשם ואילך יאמר אותה בלא ברכה:"
    },
    {
      "id": "kitzur_orach_chaim-110-s8",
      "section": 8,
      "text": "הנכנס לבית המדרש יתפלל יהי רצון מלפניך ה' אלהינו ואלהי אבותינו שלא אכשל בדבר הלכה וכו' וביציאתו יאמר מודה אני לפניך ה' אלהי ששמת חלקי מיושבי בית המדרש וכו':"
    }
  ],
  "version": 1
}