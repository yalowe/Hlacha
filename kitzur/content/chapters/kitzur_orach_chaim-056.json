{
  "id": "kitzur_orach_chaim-056",
  "chapterLabel": "אורח חיים סימן נו",
  "title": "Shulchan Arukh, Orach Chayim 56",
  "sections": [
    {
      "id": "kitzur_orach_chaim-056-s1",
      "section": 1,
      "text": "דין עניית הקדיש על ידי הקהל. ובו ה סעיפים:יש לכוין בעניית הקדיש: הגה ולא יפסיק בין יהא שמיה רבא למברך [הגהות אשר\"י בשם א\"ז כתב דלפי' ראשון לא יפסיק בין שמיה לרבא ולפירוש ר\"י אין להפסיק בין רבא למברך] ולענות אותו בקול רם ולהשתדל לרוץ כדי לשמוע קדיש: הגה ויש לעמוד כשעונין קדיש וכל דבר שבקדושה ומי שבא לב\"ה ושומע הקהל עונין קדיש עונ' עמהם אע\"פ שלא שמע ש\"צ שאמר יתגדל וכו' [הגהות חדשים במרדכי דברכות] וגם הש\"צ צריך לומר יהא שמיה רבא וכשמתחיל יתגדל י\"ל ועתה יגדל נא כח וגו' זכור רחמיך וגו':"
    },
    {
      "id": "kitzur_orach_chaim-056-s2",
      "section": 2,
      "text": "כששליח צבור אומר יתברך כל העם עונין אמן וכן כשאומר בריך הוא וכן כשאומר ואמרו אמן: ולא נהגו לומר אמן אחר יתברך ולא אחר בריך הוא ולא יפסיק בין בריך הוא לעילא מכל ברכתא וכו':"
    },
    {
      "id": "kitzur_orach_chaim-056-s3",
      "section": 3,
      "text": "העונים עד לעלמי עלמיא בלבד טועים הם כי אסור להפריד בין עלמיא ליתברך:"
    },
    {
      "id": "kitzur_orach_chaim-056-s4",
      "section": 4,
      "text": "כשאומר החזן יתגדל כורע וכן ביהא שמיה רבא וכן ביתברך וכן בבריך הוא וכן באמן:"
    },
    {
      "id": "kitzur_orach_chaim-056-s5",
      "section": 5,
      "text": "לאחר שסיים הקדיש פוסע ג' פסיעות ואח\"כ אומר עושה שלום וכו':"
    }
  ],
  "version": 1
}