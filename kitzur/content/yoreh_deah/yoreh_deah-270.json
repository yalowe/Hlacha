{
  "id": "yoreh_deah-270",
  "chapterLabel": "סימן 270",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-270-1",
      "section": 1,
      "text": "שכר מצות כתיבת ס\"ת. ובו ב' סעיפים:מצות עשה על כל איש מישראל לכתוב לו ספר תורה ואפילו הניחו לו אבותיו ספר תורה מצוה לכתוב משלו ואינו רשאי למכרו אפי' יש לו הרבה ספרי תורה (ואפילו אין לו מה יאכל רק ע\"י הדחק) (הגהות מיימוני פ\"ו) ואפילו למכור ישן כדי לקנות חדש אסור אבל ללמוד תורה או לישא אשה מותר למכור אם אין לו דבר אחר למכור: הגה וה\"ה לצורך פדיון שבויים מותר למכרו (גם זה שם ותוס' פ\"ק דב\"ב ואגודה שם) ועיין באלו הדינים בא\"ח סימן קנ\"ג שכר לו סופר לכתוב לו ספר תורה או שקנאו והוא היה מוטעה והגיהו הרי זה כאלו כתבו (ב\"י בשם נ\"י) אבל לקחו כך ולא הגיה בו דבר הוי כחוטף מצוה מן השוק (טור בשם ריב\"ל פרק הקומץ) ואינו יוצא בזה:"
    },
    {
      "id": "yoreh_deah-270-2",
      "section": 2,
      "text": "האידנא מצוה לכתוב חומשי תורה ומשנה וגמרא ופירושיהן ולא ימכרם אם לא ללמוד תורה ולישא אשה:"
    }
  ]
}