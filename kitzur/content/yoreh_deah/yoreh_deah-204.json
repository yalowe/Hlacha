{
  "id": "yoreh_deah-204",
  "chapterLabel": "סימן 204",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-204-1",
      "section": 1,
      "text": "דין המתפיס בנדר. ובו ד' סעיפים:עיקר נדר האמור בתורה הוא שיתפיס בדבר הנדור כגון שאומר ככר זה עלי כקרבן או שאמר יאסר עלי ככר זה או שאמר ככר זה עלי איסור וכן אם אסר עליו ככר אחד שתלאו בדבר הנדור ואמר על אחר יהא כזה אסור ואפילו עד מאה כולם אסורים או שנדר על יום אחד להתענות בו או שלא לאכול בו בשר ואמר על יום אחר יהא כזה אסור (יש חלוקי לשונות בענין הנדר והרב לא כתבם ועיין בפנים):"
    },
    {
      "id": "yoreh_deah-204-2",
      "section": 2,
      "text": "לאו דוקא מתפיס בקרבן אלא ה\"ה בכל דבר הקדוש בקדושת הפה כגון שאומר ככר זה כאימרא כדירים כמזבח כהיכל כירושלים או כאחד מכל משמשי מזבח הרי זה נדר: הגה אם נדר בשלחן שבמקדש הוי נדר אבל אם אמר כשלחן סתם ולא אמר כשלחן הקדש אין זה כלום ומכל מקום בעם הארץ יש להתיר שלא יהא פרוץ בנדרים. (הגהות מרדכי דשבועות בשם מוהר\"ם) מביאה ב\"י בסי' רל\"ז:"
    },
    {
      "id": "yoreh_deah-204-3",
      "section": 3,
      "text": "שמע חבירו ואמר אני כמותך בתוך כדי דבור הרי זה אסור במה שנאסר בו חבירו שמע הג' זה שאמר ואני ואמר ואני אפי' היו ק' וכל אחד אומר ואני בתוך כדי דיבורו של חבירו הרי כולם אסורים:"
    },
    {
      "id": "yoreh_deah-204-4",
      "section": 4,
      "text": "אדם אוסר על עצמו דבר שלא בא לעולם לכשיבא לעולם:"
    }
  ]
}