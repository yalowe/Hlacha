{
  "id": "yoreh_deah-021",
  "chapterLabel": "סימן 21",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-021-1",
      "section": 1,
      "text": "שיעור השחיטה בכמותה. ובו ה' סעיפים: כמה הוא שיעור השחיטה (של) הקנה והוושט השחיטה המעולה שיחתכו שניהם בין בבהמה ובין בעוף ולזה יתכוין השוחט ואם שחט רוב אחד מהם בעוף ורוב שנים בבהמה ובחיה שחיטתו כשרה ובלבד כשימדדו אותו ימצאו שהנשחט הוא רוב וכיון שימצאו שהנשחט יותר מחצי אפילו כחוט השערה דיו:"
    },
    {
      "id": "yoreh_deah-021-2",
      "section": 2,
      "text": "אם שחט בבהמה האחד כלו וחצי השני ובעוף שני חצאי סימנים פסולה:"
    },
    {
      "id": "yoreh_deah-021-3",
      "section": 3,
      "text": "לא שחט רוב הסימן במקום אחד כגון שהתחיל לשחוט ונתהפך הסימן וגמרה שם ובין שניהם רוב כשרה בין בקנה בין בוושט לא מיבעיא אם שני החתכים שוים בהיקף אחד אלא אפילו האחד לצד הראש והשני לצד מטה כשר בין אם אדם אחד שחט כך בשנים או בג' מקומות בין ששחטו שנים בשני סכינים אבל אם הכל בצד אחד כגון שלאחר שהתחיל לשחוט מעט הניח זה המקום ושחט למטה או למעלה ממנו באותו צד צריך שיהא הרוב במקום אחד וכשיש רוב אפילו במקום השני כשר ואעפ\"י שאין השחיטה מפורעת (פי' גלויה ונכרת) :"
    },
    {
      "id": "yoreh_deah-021-4",
      "section": 4,
      "text": "שחיטה העשהיה כקולמוס או כשיני המסרק כשר:"
    },
    {
      "id": "yoreh_deah-021-5",
      "section": 5,
      "text": "היה חצי הקנה חתוך ושחט בו והשלימו לרוב (ויודע שלא ניקב הוושט) (ב\"י) כשר וכן אם התחיל לשחוט במקום השלם ופגע בחתך והחתוך משלימו לרוב כשר :"
    }
  ]
}