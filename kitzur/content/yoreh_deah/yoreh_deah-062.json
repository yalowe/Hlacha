{
  "id": "yoreh_deah-062",
  "chapterLabel": "סימן 62",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-062-1",
      "section": 1,
      "text": "דיני אבר מן החי. ובו ד' סעיפים: אבר מן החי אסור בבהמה חיה ועוף:"
    },
    {
      "id": "yoreh_deah-062-2",
      "section": 2,
      "text": "אבר הפורש מן החי אסור ובשר הפורש מן החי אסור משום ובשר בשדה טריפה ואפי' הפורש מהבהמה ועדיין הוא בתוכה כגון שנחתך מהטחול או מהכליות ונשארה החתיכה בתוכה אסור:"
    },
    {
      "id": "yoreh_deah-062-3",
      "section": 3,
      "text": "אבר או בשר המדולדלים אם אינו יכול לחזור ולחיות אפי' אם לא פירש ממנו עד לאחר שחיטה אסור: הגה ועיין לעיל סימן נ\"ה יתרת העומדת במקום שאינה מטריף הבהמה מותר לאכלה ולא אמרינן יתר כנטול דמי והוי כאבר המדולדל (א\"ו הארוך) אבר הנשמט ממקומו במקום שאינו מטריף הבהמה מותר לאכלו אף אם אין עור ובשר חופין רובו (רשב\"א סי' ס\"ט) אבל המנהג להחמיר גם בזה (א\"ו הארוך):"
    },
    {
      "id": "yoreh_deah-062-4",
      "section": 4,
      "text": "ביצי זכר שנתלשו ועדיין הם מעורים בכיסם אינו אסור מן התורה שהרי יש בו מקצת חיות ולפיכך אינו מסריח ואעפ\"כ אסור לאכלו ממנהג שנהגו ישראל שלא לאכלו מפני שדומה לאבר מן החי:"
    }
  ]
}