{
  "id": "yoreh_deah-102",
  "chapterLabel": "סימן 102",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-102-1",
      "section": 1,
      "text": "דין דבר שיש לו מתירין. ובו ד' סעיפים: כל דבר שיש לו מתירין כגון ביצה שנולדה ביום טוב שראויה למחר אם נתערב' באחרות בין שלימה בין טרופה אינה בטלה אפילו באלף ואפי' ספק אם נולדה בי\"ט ונתערבה באחרו' אסורו' ואם נתערבה בשאינה מינה בטלה בס' (טור וש\"ד ותשו' הרא\"ש ור' ירוחם והגהות ש\"ד ורש\"ל ורוקח וכנ\"ד סמ\"ג וסמ\"ק בהל' י\"ט וכ\"כ או\"ה כלל כ\"ו בשם סמ\"ג ות\"ח כלל מ\"ג ולא כב\"ח וסמ\"ק סימן רי\"ד וכ\"מ באגודה ומרדכי ריש ביצה בשם ראבי\"ה וכ\"כ טא\"ח סימן תקי\"ג והאגור בשמו והאו\"ה כלל כ\"ה בשם מרדכי ריש ביצה בשם ראבי\"ה ולא כב\"ח): הגה מיהו אם לבנו בה מאכל או נתנו בקדרה לתקן הקדרה כגון שמלאוה בתרנגולת אינה בטלה (הגהת ש\"ד ובארוך) ועיין בא\"ח סימן תקי\"ג:"
    },
    {
      "id": "yoreh_deah-102-2",
      "section": 2,
      "text": "יש מי שאומר שלא אמרו דבר שיש לו מתירין אלא כשהמתיר עתיד לבא על כל פנים או אם המתיר בידו לעשותו בלא הפסד אבל דבר שאינו בידו ואינו ודאי שיבא המתיר אינו בדין דבר שיש לו מתירין לפיכך ביצה של ספק טריפה שנתערבה באחרות אינו בדין דבר שיש לו מתירין לפי שאין המתיר בודאי ואינו בידו:"
    },
    {
      "id": "yoreh_deah-102-3",
      "section": 3,
      "text": "כלי שנאסר בבליעת איסור שנתערב באחרים ואינו ניכר בטל ברוב ואין דנין אותו כדבר שיש לו מתירין (לפי שצריך להוציא עליו הוצאות להגעילו וכל כיוצא בזה):"
    },
    {
      "id": "yoreh_deah-102-4",
      "section": 4,
      "text": "יש מי שאומר דלא שייך דבר שיש לו מתירין היכא שהמאכל מתקלקל: הגה הא דדבר שיש לו מתירין אינו בטל היינו דוקא אם האיסור בעין או שיש עדיין ממשות האיסור בתערובת אבל טעמו בטל (טור א\"ח סי' תקי\"ג ובארוך והג\"א סוף עבודת כוכבים ומהרא\"י בשם מהרי\"ח) וכן אם אין איסורו מחמת עצמו בטיל ולכן חתיכה שלא נמלחה תוך ג' ימים אע\"פ שי\"א דמקרי דבר שיש לו מתירין הואיל ומותרת לצלי אפי' הכי בטילה דאין אסורה אלא מחמת דם הבלוע בה (ת\"ה סימן ק\"ע) כל איסור שלא היה ניכר קודם שנתערב הוי בטל אע\"פ שהוא דבר שיש לו מתירין (בארוך כלל כ\"ה בשם ס\"ג ומרדכי פ\"ק דשבת) מי שנדר מדבר אחד ונתערב אח\"כ לדידיה מקרי דבר שיש לו מתירין (שם ובמיי' פ\"ח דנדרים ובר\"ן פ\"ק ואו\"ה והוא ש\"ס ערוך פ\"ז דנדרים דף נ\"ט וירושלמי פ\"ו דנדרים ומוסכם מכל הפוסקים) דהא אפשר לשאול על נדרו. דבר שיש לו היתר וחוזר ונאסר כגון חמץ בפסח לא מקרי דבר שיש לו מתירין (מרדכי פרק כ\"ש) ויש חולקין בזה (רמב\"ם פט\"ו מהמ\"א) ולא מקרי דבר שיש לו מתירין אלא א\"כ הותר למי שנאסר אבל אם נשאר לאחד לעולם אסור אע\"ג שמותר לאחרים כגון המבשל בשבת לא מקרי דבר שיש לו מתירין (ב\"י בשם רבינו ירוחם בשם הרמ\"ה):"
    }
  ]
}