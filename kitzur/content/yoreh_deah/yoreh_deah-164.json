{
  "id": "yoreh_deah-164",
  "chapterLabel": "סימן 164",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-164-1",
      "section": 1,
      "text": "הממשכן שדה לא יחכירנו. ובו ה' סעיפים:מי שהיתה שדה ממושכנת בידו לא יחזור וישכיר אותה לבעל השדה ויש מי שמתיר לעשות כן במשכנתא דסורא: הגה ובלבד שלא התנה מתחילה על כך (ריב\"ש סי' ש\"ה) וגם שכבר החזיק המלוה בשדה אבל בלאו הכי לכולי עלמא אסור (ב\"י סימן קע\"ב בשם תשובת רשב\"א):"
    },
    {
      "id": "yoreh_deah-164-2",
      "section": 2,
      "text": "משכנתא דסורא אם בא אחר ושכר אותה מהמלוה מותר לחזור ולהשכיר אותה לבעל השדה (וע\"ל סימן קע\"ב):"
    },
    {
      "id": "yoreh_deah-164-3",
      "section": 3,
      "text": "מותר למכור שדהו לאחד ולהתנות עמו שיחכירנו (פי' החוכר הוא איש שמקבל עליו שדה חבירו לעבדה בתנאי שיתן לבעל כך וכך פירות בין יעשה השדה פירות בין לא יעשה) לו אח\"כ:"
    },
    {
      "id": "yoreh_deah-164-4",
      "section": 4,
      "text": "הלוהו על שדהו וא\"ל אם לא תתן לי מכאן ועד ג' שנים הרי הוא שלי ולא אמר מעכשיו בענין שאין המקח קיים תוך ג' שנים לא יאכל הפירות ואם אכלם הוי רבית קצוצה ויוצאת בדיינים: הגה ויש אומרים דמה שאכל תוך ג' שנים לא הוי אלא אבק רבית דהוי כמשכנתא בלא נכייתא (ב\"י לדעת הרא\"ש וטור ורש\"י ותוס' ותלמידי רשב\"א וראב\"ד מביאם ב\"י בח\"מ סימן ר\"ז ס\"ס י\"ג) וכמו שיתבאר לקמן סי' קע\"ב אבל מה שאכל לאחר שלש שנים צריך להחזיר וכן עיקר:"
    }
  ]
}