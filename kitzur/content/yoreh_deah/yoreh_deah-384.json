{
  "id": "yoreh_deah-384",
  "chapterLabel": "סימן 384",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-384-1",
      "section": 1,
      "text": "האבל אסור בתלמוד תורה. ובו ה' סעיפים:אבל כל שבעה ימים אסור לקרות בתורה נביאים וכתובים משנה גמרא הלכות ואגדות ואם רבים צריכים לו להתלמד מותר ובלבד שלא יעמיד תורגמן אלא יאמר לאחר והאחר לתורגמן והתורגמן ישמיע לרבים: הגה או ידרוש בעצמו (מרדכי הלכות אבל) ויכול לפסוק איסור והיתר ליחיד השואל אותו אם אין אחר אלא הוא וצריכין לו (בא\"ז ור' ירוחם) אבל אסור לומר הלכה לתלמידיו וכן נוהגים אע\"פ שיש מקילין (תא\"ו בשם י\"א):"
    },
    {
      "id": "yoreh_deah-384-2",
      "section": 2,
      "text": "אם האבל כהן ואין בב\"ה כהן אחר אסור לו לעלות לקרות בתורה:"
    },
    {
      "id": "yoreh_deah-384-3",
      "section": 3,
      "text": "אם אין שם מי שיתפלל להוציא את הרבים ידי חובתן יכול האבל להתפלל להוציאן: הגה ומצוה להתפלל שחרית וערבית במקום שמת שם אפילו אין אבל כי יש בזה נחת רוח לנשמה (א\"ז) והאבל מצטרף למנין (שם):"
    },
    {
      "id": "yoreh_deah-384-4",
      "section": 4,
      "text": "אבל מותר לקרות באיוב ובקינות ובדברים הרעים שבירמיה ובהלכות אבלות (ועי' בא\"ח סימן תקנ\"ד סעיף ב') והני מילי בינו לבין עצמו אבל אינו לומד עם אחרים אלא הם יושבים ונושאים ונותנים בהלכות אבלות ואם טעו משיבן בשפה רפה והוא אינו שואל והני מילי כשאין רבים צריכין לו אבל אם רבים צריכים לו אפילו בהלכות אחרות מותר כדאמרינן:"
    },
    {
      "id": "yoreh_deah-384-5",
      "section": 5,
      "text": "אבל שיש לו בנים קטנים אין לו לבטלם מלימודם:"
    }
  ]
}