{
  "id": "yoreh_deah-051",
  "chapterLabel": "סימן 51",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-051-1",
      "section": 1,
      "text": "דין מחט או קוץ שנמצא בבהמה. ובו ד' סעיפים: קוץ או מחט שניקב לחלל הבהמה או העוף חיישינן שמא ניקב אחד מהמקומות שנקובתן במשהו וטריפה ולפיכך כל האברים ששנינו בהם שאם ניקב מצד אחד כשר כלב ועובי בית הכוסות וקורקבן אם הנקב מצד חוץ דוקא כשניקב מחמת חולי אבל אם הוא מחמת מחט או קוץ טריפה: הגה ואם הוא ספק אם נעשה ע\"י חולי או קוץ ומחט כשר (ב\"י בשם אהל מועד) ועיין לעיל סי' מ\"ט וכ\"ש שיש להכשיר כהאי גוונא בניקב העור והבשר עד החלל: ומיהו אם ניקב בקוץ לפנינו ונשחטה הבהמה ונמצא הקוץ תחוב לפנינו מדופן הבהמה לאחד האברים נראים הדברים שלא ניקב במקום אחר לפיכך אם פגע בלב וכיוצא בו ולא ניקב לבי' חללו כשרה:"
    },
    {
      "id": "yoreh_deah-051-2",
      "section": 2,
      "text": "הא דמטרפינן [דוקא] בקוץ או מחט שהם דקים (וא\"א לבדוק אחר נקב משהו) אבל בקנה וכיוצא בו כשר ע\"י בדיקת האברים שנקובתן במשהו:"
    },
    {
      "id": "yoreh_deah-051-3",
      "section": 3,
      "text": "אם הקוץ או המחט לא ניקבו לחלל אפילו כולו טמון בבשר כגון בירך שהיא עבה כשרה אפילו צד העבה של מחט כלפי פנים:"
    },
    {
      "id": "yoreh_deah-051-4",
      "section": 4,
      "text": "הלעיטה דבר שנוקב בני מעיה כגון קורט של חלתית (פי' הארוך אס\"ה פיטיד\"א בלע\"ז ובלשון ישמעאל חלתית) וכיוצא בו טריפה ואם הוא דבר שספק אם נוקב טריפה מספק:"
    }
  ]
}