{
  "id": "yoreh_deah-011",
  "chapterLabel": "סימן 11",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-011-1",
      "section": 1,
      "text": "באיזה זמן שוחטין. ודין השוחט בתוך המים. ובו ד' סעיפים: לעולם שוחטין בין ביום ובין בלילה במה דברי' אמורים כשאבוקה כנגדו. אבל אם אין אבוקה כנגדו או ביום במקום אפל לא ישחוט ואם שחט שחיטתו כשרה (וב' נרות חשובים אבוקה) (מהרי\"ל ואגודה):"
    },
    {
      "id": "yoreh_deah-011-2",
      "section": 2,
      "text": "השוחט בשבת וביו\"כ אע\"פ שאילו היה מזיד בשבת מתחייב בנפשו והיה לוקה ביו\"כ שחיטתו כשרה:"
    },
    {
      "id": "yoreh_deah-011-3",
      "section": 3,
      "text": "אין שוחטין לתוך ימים ונהרות שלא יאמרו לשר של ים הוא שוחט ולא לתוך הכלים שלא יאמרו מקבל הדם לזורקו לעבודת כוכבים ואם יש בכלי מים שאז אין הדם ראוי לזריקה אם הם צלולים לא ישחוט בו שלא יאמרו לצורה הנראית במים שוחט ואם הם עכורי' מותר וכן אם יש בכלי עפר מותר לשחוט בתוכו:"
    },
    {
      "id": "yoreh_deah-011-4",
      "section": 4,
      "text": "היה בספינה ואין לו בה מקום פנוי לשחוט יכול לשחוט על גבי כלים והדם שותת ויורד לתוך המים או מוציא ידו חוץ לספינה ושוחט על דפנותיה והדם שותת ויורד לתוך המים ואינו חושש: הגה מקצת שוחטין נזהרין שלא לשחוט שום אווז בטבת ושבט אם לא שאוכלין מלבה משום שקבלה היא שיש שעה אחת באותן חדשים אם שוחט בה אווז ימות השוחט אם לא אוכל ממנה ונוהגין לאכול מן הלב (תשב\"ץ בשם ר\"י חסיד):"
    }
  ]
}