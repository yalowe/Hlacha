{
  "id": "yoreh_deah-047",
  "chapterLabel": "סימן 47",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-047-1",
      "section": 1,
      "text": "דין אם נמצאו בני מעיים יתרים. ובו ה' סעיפים: בהמה שנמצאו בה שתי מעים טריפה כגון שיש לה מעי יתר מתחלתו ועד סופו עד שנמצאו שני מעיים זה בצד זה מתחלה ועד סוף במעי העוף או שהיה המעי יוצא כענף מן הבד והרי הוא מובדל בין בעוף בין בבהמה אבל אם חזר ונתערב עם המעי ונעשה אחד משני ראשיו והרי שניהם מובדלים באמצע הרי זה מותרת ואין כאן יתר וי\"א שכשיוצא מהדקין מעי קטן כענף היוצא מן הבד אם בראש הקיבה מקום שהדקין יוצאין משם יש שלם כרוחב אצבע קודם שיתחיל זה המעי ליפרד וגם למטה לאחר שנתחבר עם שאר הדקין יש כרוחב אצבע שלם כשירה ואם לאו שאין כאצבע שלם למעלה ולמטה טריפ' (וכן עיקר) (ב\"י בשם הרשב\"א ור\"ן):"
    },
    {
      "id": "yoreh_deah-047-2",
      "section": 2,
      "text": "במה דברים אמורים בבהמה אבל בעוף כיוצא בזה כשר (ואפילו כמה ענפים יוצאים ממנו כשר) (רבינו ירוחם):"
    },
    {
      "id": "yoreh_deah-047-3",
      "section": 3,
      "text": "מעי היוצא מבית הכוסות (פירוש סוף הכרס עשוי ככובע וקרוי בית הכוסות והמסס מחובר בו והמאכל נכנס מבית הכוסות להמסס והוא האצטומכא. ולפי שמעכל המאכל נקרא המסס מענין כמסוס נוסס) להמסס [כשירה והיוצא מבית הכוסות לכרס] טריפה:"
    },
    {
      "id": "yoreh_deah-047-4",
      "section": 4,
      "text": "אי אית לה תרי סניא דיבי טריפה ואי שפכי להדדי כשירה:"
    },
    {
      "id": "yoreh_deah-047-5",
      "section": 5,
      "text": "הדרא דכנתא שיוצא מאמצעיתו יתרת שתלוי בדקין כמו מעי קטן כאורך אצבע כשרה: הגה וכל זה דהיתרת סתום בראשו ואין הרעי יוצא ממנו אבל אם הוא פתוח בראשו טריפה דהרעי נופל לגוף (כך משמע ממרדכי ס\"פ אלו טריפות וכ\"ה בראב\"ן סימן כ\"א ובהג\"ה שבסוף או\"ה כלל נ\"ה דין ו' והוא פשוט) ועוד דהוא נקיבת הדקין:"
    }
  ]
}