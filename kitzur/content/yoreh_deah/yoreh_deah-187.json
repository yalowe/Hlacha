{
  "id": "yoreh_deah-187",
  "chapterLabel": "סימן 187",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-187-1",
      "section": 1,
      "text": "דיני אשה הרואה דם מחמת תשמיש. ובו י\"ד סעיפים: אשה שראתה דם מחמ' תשמיש מיד בכדי שתושיט ידה לתחת הכר או לתחת הכסת ותטול עד לבדוק בו ותקנח עצמה משמשת ג\"פ אם בכל ג\"פ רצופים ראתה דם (וכ\"ש אם מצאה ג\"פ דם על עד שלו) (מרדכי וכן כ' ב\"י בשם תרומת הדשן וסמ\"ג וכן מוכח בש\"ס) . אסורה לשמש עם בעל זה אלא תתגרש ותנשא לאחר נשאת לאחר וראתה דם מחמת תשמיש ג\"פ רצופים אסורה לשמש גם עם אותו בעל אלא תתגרש ותנשא לשלישי ואם גם עם השלישי ראתה דם מחמת תשמיש ג\"פ רצופים לא תנשא לאחר אלא אסורה לכל עד שתבדוק: הגה וי\"א שאין אנו בקיאין איזה מיקרי מחמת תשמיש כי אין בקיאין בשיעור הנזכר ולכן כל שרואה ג\"פ סמוך לתשמיש מקרי לדידן מחמת תשמיש ונאסרה על בעלה (ב\"י בשם הראב\"ד שכ\"כ בשי\"א) ואלו ג\"פ צריכים להיות רצופים אבל אם לא היו רצופים לא נאסרה על בעלה (ב\"י בשם הרמב\"ם וכ\"כ הרשב\"א סימן תתל\"ט ומהרי\"ו נ\"ג וכן כתב המחבר בסמוך) ואין חילוק בין אם ראתה ג\"פ מיד שנשאה ובין נתקלקלה אח\"כ וראתה ג\"פ (מרדכי ריש ה\"נ ובתשובת הרשב\"א סימן תתל\"ט ובתוס') וכל זה לא מיירי אלא בראתה סמוך לתשמיש אבל אם לא ראתה סמוך לתשמיש לא נאסרה על בעלה ומותרת לו לאחר טהרתה תמיד (ב\"י בשם סה\"ת וסמ\"ג ופשוט בש\"ס ופוסקים) ודינה כמי שאין לה וסת:"
    },
    {
      "id": "yoreh_deah-187-2",
      "section": 2,
      "text": "כיצד בודקת נוטלת שפופרת (פירוש קנה חלול של עופרת) של אבר ופיה רצוף לתוכה ונותנת בתוכה מכחול ובראשו מוך ומכנסת אותו באותו מקום עד מקום שהשמש דש נמצא דם על ראשו בידוע שהוא מן המקור ואסורה ואם לאו בידוע שהוא מן הצדדין ומותרת. (ב\"י מהרמב\"ם) (ואף בזמן הזה יש לסמוך אבדיקה זו) (טור וב\"י לדעת הרמב\"ם והרא\"ש ורשב\"א ורי\"ף וכן כתב הר\"ן והר\"ם פדואה סימן י'):"
    },
    {
      "id": "yoreh_deah-187-3",
      "section": 3,
      "text": "אם רוצה לבדוק עצמה בעודה תחת הראשון אחר ששמשה שלש פעמים הרשות בידה ומותרת לו ויש אומרים שאסורה לראשון מתשמיש שלישי ואילך אפילו בבדיקה: הגה ויש לסמוך אסברא ראשונה להקל (טור וב\"י בשם הסכמת הפוסקים והגהות מיימוני) ואם הרגישה צער וכאב בשעת תשמיש לכ\"ע יש לסמוך אבדיקה בבעל הראשון (שם בהג\"ה בשם ריצב\"א):"
    },
    {
      "id": "yoreh_deah-187-4",
      "section": 4,
      "text": "אם שמשה סמוך לוסתה אנו תולין ראייתה משום וסתה ולא חשבינן לה רואה מחמת תשמיש:"
    },
    {
      "id": "yoreh_deah-187-5",
      "section": 5,
      "text": "אם יש מכה באותו מקום תולין בדם מכתה ואם דם מכתה משונה מדם ראייתה אינן תולים בדם מכתה: הגה וכל זה באשה שיש לה וסת קבוע ואז יכולין לתלות שלא בשעת וסתה במכתה אע\"פ שאינה יודעת בודאי שמכתה הוציאה דם (כך משמע בפסקי מהרא\"י סימן מ\"ז ובהגהות ש\"ד) וכן אם אין לה וסת קבוע והוא ספק אם הדם בא מן המקור או מן הצדדין תלינן במכה מכח ספק ספיקא ספק מן הצדדים או מן המקור ואת\"ל מן המקור שמא הוא מן המכה אבל אם ידוע שבא מן המקור אע\"פ שיש לה מכה במקור אינה תולה במכה אם אין לה וסת קבוע אלא אם כן יודעת בודאי שמכתה מוציאה דם (כן משמע במרדכי ה\"נ ובהג\"מ פי\"א דא\"ב ועיין ס\"ק כ\"ב) ומ\"מ בשעת וסתה או מל' יום לל' יום אינה תולה במכתה דאל\"כ לא תטמא לעולם (ג\"ז שם ובב\"י בשם סמ\"ג וסמ\"ק) וכתמים תולה בה בכל ענין (במרדכי):"
    },
    {
      "id": "yoreh_deah-187-6",
      "section": 6,
      "text": "נאמנת אשה לומר מכה יש לי באותו מקום שהדם יוצא ממנה וכן אם אומרת ברי לי שאין דם זה בא מן המקור נאמנת וטהורה (מהרי\"ו סימן כ\"ה):"
    },
    {
      "id": "yoreh_deah-187-7",
      "section": 7,
      "text": "אם כל זמן שהיא בודקת בכל החורים והסדקים אינה מוצאת כתמים כי אם במקום אחד בצדדין יש לתלות שממכה שבאותו צד בא וכל שכן אם מרגשת בשעת בדיקה כשנוגעת בצד המקום ההוא כואב לה קצת ובשאר חורין וסדקים אינה מרגשת כאב כלל:"
    },
    {
      "id": "yoreh_deah-187-8",
      "section": 8,
      "text": "אם תרצה להתרפאות צריך שיהיה קודם שתתחזק אבל לאחר שתתחזק יש מסתפקים אם מותר לסמוך על הרפואה לשמש אח\"כ ויש מי שמתיר אם אמר לה רופא ישראל נתרפאת ואם תראה האשה שפסק דם וסתה וראייתה על ידי הרפואות וניכר שהועילו יש לסמוך אף על עובד כוכבים:"
    },
    {
      "id": "yoreh_deah-187-9",
      "section": 9,
      "text": "הפחידוה פתאום ונפל ממנה חררת דם ונתרפאת מותרת לבעלה ואם חזרה וראתה מחמת תשמיש אפי' פעם אחת בידוע שלא נתרפאת ובזמן הזה אין מתירין ע\"י רפואה זו (הרמב\"ן וראב\"ד בס' ב\"ה) ומיהו אין מוציאין אותה מבעלה אחר רפואה זו עד שתבעל ותחזור לקלקולה (ראב\"ד שם):"
    },
    {
      "id": "yoreh_deah-187-10",
      "section": 10,
      "text": "הרואה דם בשעת תשמיש מותרת לשמש פעם שנית כשתטהר מיהו מיחש חיישינן חדא זימנא אחר ראייתה כגון ראתה פעם אחת או פעמים בליל של טבילתה כשתגיע טבילה אחרת (צריכה לפרוש) ליל של טבילתה ואין צריך לפרוש ליל של טבילה שלישית דכל מידי דלא קבעה וסת לא חייש אלא חדא זימנא: הגה ואם ראתה ג\"פ בכל פעם בביאה ראשונה שאחר טבילתה אסורה לבעלה כאלו ראתה ג\"פ רצופים שהרי אי אפשר לה לטבול ולשמש עמו שהרי היא רואה כל פעם אחר טבילתה (תשובת רשב\"א סי' תתל\"ט מביאה ב\"י) ואם אירע לה שראתה ג\"פ בביאה ראשונה שאחר לידתה או ראתה אחר כל לידה ג' פעמים ובינתיים לא ראתה יש שכתבו להקל להתירה לבעלה כי תלינן הראיה בחולשתה עדיין מכח לידתה שהוכו הצדדין מכח הלידה ולכן רואה סמוך ללידה ולא אח\"כ ותלינן בלידה כמו שתלינן במכה (הגהות ש\"ד סימן מ\"ז ותשובת רבי יוחנן) וכל זה אם כבר עברה ושמשה בין לידות הראשונות שהוחזקו ביאות של היתר אחר ביאות של איסור אבל אם ראתה ג\"פ רצופין אחר לידה לא תלינן בלידה אלא צריכה בדיקת השפופרת (כך משמע שם) מיהו כ\"מ שצריכה בדיקה אם עברה ושמשה ולא ראתה מותרת דתשמיש זה שלא ראתה בו עדיף מבדיקת השפופרת כנ\"ל (ד\"ע):"
    },
    {
      "id": "yoreh_deah-187-11",
      "section": 11,
      "text": "אשה שראתה מחמת תשמיש ולאחר חצי שנה חזרה וראתה מחמת תשמיש מותרת לבעלה שהרי לא קבעה בג' וסתות שוים ולא בדילוג מיהו חוששת לאחרון פעם א' וכשיגיע חצי שנה מיום ראיית דם האחרון אסורה עונה אחת ואם קבעה וסת לראיית דם מחמ' תשמיש שלשה זימני וסת שוה מותרת לשמש בין וסת לוסת אך ימי הוסת פורשת עד שיעקר שלש פעמים:"
    },
    {
      "id": "yoreh_deah-187-12",
      "section": 12,
      "text": "הרואה מחמת תשמיש ג\"פ אסור להשהותה אף אם אינו רוצה לבא עליה אלא א\"כ רוצה להשהותה ע\"י שליש ולא ילך אצלה אלא בעדים:"
    },
    {
      "id": "yoreh_deah-187-13",
      "section": 13,
      "text": "הבועל את הבתולה כמה פעמים וראתה דם מחמת תשמיש לעולם מחזקינן שהם דם בתולים עד שתשמש פעם אחת ולא תראה דם מחמת תשמיש ואם אח\"כ תראה שלש פעמים מחמת תשמיש הוחזקה להיות רואה דם מחמת תשמיש: הגה ואפילו אם לא פסקה לראות פעם א' אם אין לה צער כלל בשעת תשמיש הרי היא ככל הנשים ולא תלינן בדם בתולים (תשו' מהר\"ם פדואה סימן י') מי שיוצא דם ממנו דרך פי האמה ושמש האשה תולה בו (ב\"י בשם תשובת הרשב\"א) וע\"ל סימן ק\"ץ (סעיף כ'):"
    },
    {
      "id": "yoreh_deah-187-14",
      "section": 14,
      "text": "אשה שיש לה מכות ופצעים שאינה יכולה לטבול תצא מתחת בעלה כדי שלא יבטל מפריה ורביה:"
    }
  ]
}