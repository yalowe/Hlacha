{
  "id": "yoreh_deah-091",
  "chapterLabel": "סימן 91",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-091-1",
      "section": 1,
      "text": "דין בשר וחלב שנתערבו. ובו ח' סעיפים: בשר וגבינה שנגעו זה בזה מותרים אלא שצריך להדיח מקום נגיעתן ומותר לצור אותם במטפחת אחת ולא חיישינן שמא יגעו זה בזה:"
    },
    {
      "id": "yoreh_deah-091-2",
      "section": 2,
      "text": "כל מידי דבעי הדחה כגון להניח בשר היתר צונן בקערה של איסור צונן אסור לכתחלה דילמא אכיל בלא הדחה ודוקא מבושל דלאו אורחי' בהדחה אבל מידי דאורחיה בהדחה כגון בשר חי וכיוצא בו שרי לכתחילה: הגה ודוקא דבר שיש בו לחלוחית קצת אבל דבר יבש ממש אם לא בלע הכלי רק בצונן מותר להניח בו דבר יבש בלא הדחה כלל (ד\"ע) וע\"ל סימן קכ\"ב:"
    },
    {
      "id": "yoreh_deah-091-3",
      "section": 3,
      "text": "צריך ליזהר שלא יגע בשר בלחם שאם יגע בו אסור לאכלו עם גבינה וכן יזהר שלא יגע בו גבינה שאם יגע בו אסור לאכלו עם בשר:"
    },
    {
      "id": "yoreh_deah-091-4",
      "section": 4,
      "text": "בשר וחלב רותחין שנתערבו יחד ואפי' בשר צונן לתוך חלב רותח או חלב צונן לתוך בשר רותח הכל אסור משום דתתאה גבר אבל חלב רותח שנפל על בשר צונן או בשר רותח שנפל לתוך חלב צונן קולף הבשר ושאר הבשר מותר (ובמקום שהבשר צריך קליפה אם לא קלפוהו ובשלו כך מותר בדיעבד) (ארוך כלל כ\"ט) והחלב מותר כולו (רמב\"ם ור\"ח ור\"י וע\"פ) ואם נפלו זה לתוך זה צוננין מדיח הבשר ומותר:"
    },
    {
      "id": "yoreh_deah-091-5",
      "section": 5,
      "text": "מליח שאינו יכול ליאכל מחמת מלחו דהיינו כעין מליח שמולחים לקדירה ושהה כדי מליחה לקדירה כל זמן שלא הדיחו מיקרי אינו נאכל מחמת מלחו: הגה וי\"א דלאחר ששהה במלחו שיעור מליחה לא מקרי אח\"כ רותח (תוס' והרא\"ש פכ\"ה וסמ\"ג לחד שינוייא) ולצורך גדול כגון בהפסד מרובה והוא לצורך סעודת מצוה יש לסמוך אמקילין אבל בלאו הכי אין להקל כלל (ת\"ה סימן קנ\"ט) אפי' לא נמלח הבשר משני צדדיו רק מצד אחד כל שנמלח מליחה שאינו נאכל מחמת מלחו מחשב רותח (ב\"י בשם תשובת הרשב\"א סי' רס\"ה) אבל כל שלא נמלח כל כך מחשב צונן אפי' נמלח משני צדדין וי\"א דאנן אין בקיאים בדבר ויש לנו לחשוב אפילו מליחת צלי כרותח (ארוך כ\"י) וטוב להחמיר במקו' שאין הפסד מרובה: ומליח כעין מליח דבעי לה לארחא אפי' לאחר שהדיחו הוי אינו נאכל מחמת מלחו וכל זמן שלא שראו במים דינו כרותח לאסור כדי קליפה ואין חילוק בין מליח עליון ותפל תחתון למליח תחתון ותפל עליון לעולם המליח מבליע בתפל ואינו בולע ממנו הילכך בשר וגבינה המלוחים שנגעו זה בזה צריך לקלוף שניהם מקום נגיעתם ואם אחד מהם מלוח והשני תפל המלוח מותר בהדחה והתפל צריך קליפה: הגה וי\"א דבכל מליחה אנו משערין בס' (רוב המורים קמאי ובתראי) ועיין לקמן סימן ק\"ה כיצד נוהגין והא דטהור מלוח וטמא תפל שרי היינו שהטמא יבש אבל אם הוא דבר צלול נאסר הטהור מאחר שאינו נאכל מחמת מלחו בולע האיסור שאצלו ושניהם אסורים (כן משמע במרדכי וכ\"כ בהגהו' מיימוני וש\"ד וסמ\"ג והגהת מרדכי) ודוקא שהטהור לח קצת אבל אם הוא יבש לגמרי אינו בולע מדבר לח שאצלו. ואם הם יבשים אפילו הם מלוחים או לחים ולא מחמת מליחה סגי בהדחה: הגה כל ציר מבשר שנמלח אפילו לא נמלח רק לצלי חשוב רותח (הגהות מיימוני פ\"ט בשם מ\"כ וש\"ד והג\"א מא\"ז ואגודה פכ\"ה) ולכן אם נפלה ציר על הגבינה או על כלי אוסר (ארוך) אפילו במקום שאין הבשר אוסר דלא נחשב רותח מכל מקום הציר חשיב אינו נאכל מחמת מלחו. וציר של בשר שאוסר שנפל על הכלי צריך הגעלה ואם הוא כלי חרס צריך שבירה (ש\"ד שם ואו\"ה) ואם לא נפל רק על מקום אחד בכלי עץ וכיוצא בו קולף מקומו ודיו (או\"ה וע\"ל ס\"ד הג\"ה א'):"
    },
    {
      "id": "yoreh_deah-091-6",
      "section": 6,
      "text": "היכא אמרינן דאינו אוסר אלא כדי קליפה כשאין שום אחת מהחתיכות שמינה שאם היתה שמינה כולה אסורה (ע\"ל סימן ק\"ה סי\"א) וכן חברתה אסורה כולה מפני שהשומן מפעפע (ועיין לקמן סימן ק\"ה):"
    },
    {
      "id": "yoreh_deah-091-7",
      "section": 7,
      "text": "הא דמפלגינן בין נאכל מחמת מלחו לאינו נאכל מחמת מלחו הני מילי בבשר חי אבל צלי רותח שנפל למליח אפילו נאכל מחמת מלחו בעי קליפה (עיין ס\"ק כ') ואם יש בו בקעים או שהוא מתובל בתבלין והוא צלי רותח כולו אסור: הגה וה\"ה אפוי ומבושל (מהרא\"י בהגהו' ש\"ד והגהת מרדכי וסמ\"ק ורש\"ל) וי\"א דאפילו הם צוננים דינא הכי (ב\"י לדעת הרא\"ש ובת\"ה וטור) וכן יש לנהוג אם אין הפסד מרובה:"
    },
    {
      "id": "yoreh_deah-091-8",
      "section": 8,
      "text": "אין בשר בחלב נאסר ע\"י מליחה או ע\"י כבוש אלא באכילה אבל לא בהנאה:"
    }
  ]
}