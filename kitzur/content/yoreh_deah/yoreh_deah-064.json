{
  "id": "yoreh_deah-064",
  "chapterLabel": "סימן 64",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-064-1",
      "section": 1,
      "text": "איזו חלבים הם המותרין והאסורין לאכילה. ובו כ\"א סעיפים: חלב שור וכבש ועז אסור ושל שאר מינים מותר כוי חלבו אסור:"
    },
    {
      "id": "yoreh_deah-064-2",
      "section": 2,
      "text": "השוחט את הבהמה ומצא בה עובר בן שמונה או בן תשעה בין חי בין מת חלבו וגידו מותר והא דבבן תשעה מותר דוקא כשלא הפריס על גבי קרקע אבל אם הפריס על גבי קרקע אסור ויש אומרים שאם שלמו לו חדשיו ומצאו חי אע\"פ שלא הפריס על גבי קרקע חלבו אסור וחייבין עליו כרת ומוציאין ממנו כל החוטים והקרומים האסורים בשאר הבהמות. (וחלב נפל אסור אם הפילה הבהמה):"
    },
    {
      "id": "yoreh_deah-064-3",
      "section": 3,
      "text": "הושיט ידו למעי בהמה ותלש חלב מבן תשעה חי שבתוכה והוציאו חייבין עליו משום חלב כעל חלב בהמה גמורה:"
    },
    {
      "id": "yoreh_deah-064-4",
      "section": 4,
      "text": "איזהו חלב כל שהוא תותב קרום ונקלף ושלא יהא בשר חופה אותו:"
    },
    {
      "id": "yoreh_deah-064-5",
      "section": 5,
      "text": "האליה מותרת ובלבד שינקר ממנה מה שלצד פנים: הגה גם צריך להסיר חוטי האליה כי יונקים מחלב הכליות. (המרדכי ורוקח):"
    },
    {
      "id": "yoreh_deah-064-6",
      "section": 6,
      "text": "חלב הכסלים וקרום שעליהם אסור:"
    },
    {
      "id": "yoreh_deah-064-7",
      "section": 7,
      "text": "חלב שתחת המתנים אסור: הגה וסדר ניקור אלו החלבים צריך ראיה מן הבקי בניקור ואי אפשר לבאר היטב בספר וכל אלו החלבים אין לחוש להם אלא באחוריים של בהמה אבל בחצי הבהמה של פנים אין בהם מחלבים אלו רק קצת מן הקרום שעל חלב הכסלים הנשאר בראש הדפנות על הכסלים הנשאר שם בראשה וצריך להסיר אותו הקרום משם (ד\"ע) ויש נוהגין להפריד ג\"כ הבשר הנדבק שם זה על גב זה ולגרור החלב שביניהם ויש מתירין משום דמחשב חיפוי בשר וכן המנהג באשכנז (הכל בטור):"
    },
    {
      "id": "yoreh_deah-064-8",
      "section": 8,
      "text": "חלב שעל המסס ובית הכוסות אסור וענוש (עליו) כרת וזהו חלב שעל הקרב:"
    },
    {
      "id": "yoreh_deah-064-9",
      "section": 9,
      "text": "חלב הדבוק לכרס שתחת הפריסה אסו': הגה וכן המנהג בכל מקום מלבד בני ריינוס שנוהגין במקצתו היתר ואין מוחין בידן שכבר הורה להם זקן (הגהות אשיר\"י ומרדכי ורוב הפוסקים) ובכל מקום שנוהגין בו איסור דינו כשאר חלב לבטלו בששים (א\"ו הארוך) אבל אין אוסרין כלים של בני ריינוס הואיל ונוהגין בו היתר (חידושי אגודה):"
    },
    {
      "id": "yoreh_deah-064-10",
      "section": 10,
      "text": "קרום שעל דד הטחול והוא הצד הגס חייבין עליו ושעל שאר הטחול והחוטין שבתוכו אסורין ואין חייבים עליהם:"
    },
    {
      "id": "yoreh_deah-064-11",
      "section": 11,
      "text": "נוטל ראש הגיד שבתוך הטחול ומושך אותו ונמשכים עמו ג' חוטין שבתוכו וצריך ליזהר שלא יפסוק שום חוט מהם ואם נפסק צריך לשרש אחריו:"
    },
    {
      "id": "yoreh_deah-064-12",
      "section": 12,
      "text": "הכוליא יש עליה שני קרומים העליון חייבים עליו התחתון והחוטים שבה אסורין ואין חייבים עליהם ולובן שבכוליא חלב שעל הכליות נאסר ולא שבתוך הכליות ואף על פי כן נוטל אדם לובן שבתוך הכוליא ואינו צריך לחטט אחריו ויש מחמירין לחטט אחריו: הגה ואם לא חטטו אחריו והניחו קצתו תוך הכוליא לכולי עלמא מותר אם נתבשל כך (ב\"י בשם הגהות אשיר\"י שכ\"כ בשם א\"ז) ודוקא מה שבתוך הכוליא אבל מה שעל הכוליא לכולי עלמא אסור (ד\"מ בשם רא\"ש פרק ג\"ה ושכן הוא בש\"ס) יותרת הכבד יש מצריכין לנקר הקרום העליון שלצד הכבד משום חלב הקרב שמונח עליו ויש מחמירין עוד לנקר השומן שתחת הקרום ההוא (רא\"מ ור\"ת) אבל צד פנים של צד הריאה אין צריך ניקור כלל (ת\"ה וא\"ז) . אבל המנהג לנקר ולהסיר שני קרומים דלמא אתי למטעי (ס\"ה וא\"ז):"
    },
    {
      "id": "yoreh_deah-064-13",
      "section": 13,
      "text": "חוטין שבעוקץ (פי' הוא הנקרא בלשון המקרא עצה והוא קצה השדרה ערוך ורש\"י פירש שקורין הנקא) אסורים והם חמשה ג' מימין וב' משמאל הג' שמימין כל אחד מתפצל לשנים שנים והשנים שבשמאל כל א' מהם מתפצל לשלשה שלשה וראשו האחד מחובר לשדרה. וראשי הפיצולין נדבקים תחת החזה בראשי הצלעות ואותם ראשי הפיצולין מצויין בחצי הבהמה של פנים ואי שלפי להו חמימי משתלפי ואי לא בעי לחטוטי בתרייהו: הגה ואם הם שרויין במים הוי להו כחמימי ומשתלפי (ב\"י בשם סמ\"ק וכלבו וא\"ו הארוך) ויש מקילין באלו החוטין במקום שהם בלועים בבשר (ב\"י בשם הר\"ן וטוב להחמיר):"
    },
    {
      "id": "yoreh_deah-064-14",
      "section": 14,
      "text": "חלב הקיבה שעל הקשת אסור מן הדין מן התורה ושעל היתר אסור ממנהג שנהגו בו איסור (ויש אומרים שמדינא אסור ולכן אין להקל בו) (רש\"י ורא\"ש וסמ\"ג וסמ\"ק ורבינו ירוחם):"
    },
    {
      "id": "yoreh_deah-064-15",
      "section": 15,
      "text": "חלב שעל הדקין אסור באורך אמה משמתחילין לצאת מן הקיבה ומשם ואילך שומן הוא ומותר ויש אומרים שראש המעי שצריך לגרור חלב שעליו הוא המעי שיוצא בו הרעי שהוא סוף המעיים וירא שמים יצא ידי שניהם לגרור אורך אמה מכאן ואורך אמה מכאן: הגה ויש אומרים שאינו צריך אורך אמה ממש ולכן נהגו להקל למדוד בזרוע ואין מצריכין אורך אמה בצמצום (מהרי\"ל) ואין צריך להסיר רק הקרום עם הדבוק בו שעל אורך אמות אלו אבל לא השומן הדבוק בטבחיא שתחתיו (כל בו) וכן נוהגין רק שמסירין מן הטבחיא גם כן חוט ארוך שמונח עליו עם השומן שאצלו ואם הטבח משך הדקין מן הבהמה בעודן חמין נשאר החלב שעל ראש הדקין עם הדרא דכנתא ולכן הבא לאכול מן הדרא דכנתא יגרוד אמה מן החלב לצד הקיבה ואם לא נודע מקומו צריך לגרוד ולגלח סביב עביו כדינר זהב במקום שנסתפק בו (מרדכי ריש ג\"ה) ונהגו במדינות אלו להסיר הקרום שעל כל הדקין בהדרא דכנתא דעגל משום שנשארים הדקין עם הדרא דכנתא ואוכלין הכל ביחד על כן מסירין כל הקרום שלא יניחו גם כן שעל ראש הדקין ונהגו ליקח הקרום משני צדדיו מה שאין כן בכבש שאין דרכן להניחן ביחד וניכר ראש הדקין כן נראה טעם המנהג אבל יש להחמיר וליקח הקרום משני צדדיו גם בכבש (הכל ד\"ע):"
    },
    {
      "id": "yoreh_deah-064-16",
      "section": 16,
      "text": "אין מולחין חלבים עם הבשר ולא מדיחין אותם עמו וכלי שמדיחין בו חלבים אין מדיחין בו בשר וסכין שחותכין בו חלבים אין חותכין בו בשר:"
    },
    {
      "id": "yoreh_deah-064-17",
      "section": 17,
      "text": "נהגו מנקרי הבשר לנקר בסכין אחד מפני שנותנין בגד על יריכים וכל שעה שנוגע הסכין בחלב מקנחו בו ונכון ללמד אדם לבני ביתו שישפשפו הבשר יפה במים:"
    },
    {
      "id": "yoreh_deah-064-18",
      "section": 18,
      "text": "אין פורשין הכסלים על גבי הבשר בעוד שלא נצטנן חלב שעליהם מפני שהוא נמוח ונבלע בבשר: הגה וכן יש לנקר הבשר תוך ג' ימים מן החלב שלא יתקשה החלב שבו ומכל מקום אם לא נקרו תוך שלשה ימים אין לאסור בדיעבד אלא מנקרו אח\"כ ושרי (תשובת הרא\"ש ומהרא\"י בפסקיו סימן מ\"ז):"
    },
    {
      "id": "yoreh_deah-064-19",
      "section": 19,
      "text": "כל אלה הדברים אם נעשו לא נאסר הבשר ואין מכין העושה אלא מלמדין אותו שלא יעשה: (ואם עשה מותר רק שישפשף הבשר היטב) (ר\"ן פ\"ק דחולין):"
    },
    {
      "id": "yoreh_deah-064-20",
      "section": 20,
      "text": "אין מולחין הבשר קודם שיסירו החוטין והקרומים האסורים וגיד הנשה ואם מלחם מסירם אחר כך ומבשל הבשר ויש מי שאוסר עד שיסיר ממנו כדי קליפה: הגה וי\"א דבעינן ששים כמו בשאר חלב הנמלח עם בשר דקי\"ל בששים כמו שיתבאר סי' ק\"ה ויש להקל ולהתירו ע\"י קליפה (המגיד בשם המפרשים) אם יש בו הפסד קצת מאחר דיש מתירין אפילו בלא קליפה וגם אין שייך לגזור משום חלב שמן דמפעפע דכל הקרומים אינם רק חלב כחוש (מרדכי וס\"ה) יראה דיש לסמוך אמאן דמתיר בקליפה ועיין לקמן סי' ק\"ה:"
    },
    {
      "id": "yoreh_deah-064-21",
      "section": 21,
      "text": "טבח שדרכו לנקר בשר ונמצא אחריו חוט או קרום מלמדין אותו ומזהירין אותו שלא יזלזל באיסורין אבל אם נמצא אחריו חלב אם הוא כשעורה מעבירין אותו ואם נמצא אחריו כזית ואפי' בהרבה מקומות היו מכין אותו מכת מרדות ומעבירין אותו: הגה וחזרתו לכשרותו ותשובתו הכל לפי ראות עיני הדיין אם עבר בשוגג או במזיד (הגהות אשיר\"י פרק ג\"ה) ומנהג כשר הוא שהטבח המוכר בשר ינקרנו קודם שימכרנו פן יכשלו בו הקונים (מהרי\"ק שורש מ'):"
    }
  ]
}