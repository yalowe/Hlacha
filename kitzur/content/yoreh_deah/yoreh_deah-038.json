{
  "id": "yoreh_deah-038",
  "chapterLabel": "סימן 38",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-038-1",
      "section": 1,
      "text": "דיני מראות הריאה. ובו ה' סעיפים: ריאה שנמצא בה (אפילו) כל שהוא שחור כדיו או שהיא (דומה) למראה הבשר או שהיא ירוקה אמרילו בלע\"ז (ובלשון אשכנז קורין גע\"ל) בין שהיא כמראה חלמון ביצה בין שהיא כמראה כרכום בין שהיא כמראה כשותא טריפה וכן אם היא כמראה הבקעת שהיא לבנה כבקעת אסורה. ויש מי שאומר דהיינו שהיא כעין חריות של דקל: הגה וי\"א דאף אם היא כלובן ביצה טריפה (מהרי\"ו) (ערוך ערך כחל ורוקח וע\"פ) והכי נהוג:"
    },
    {
      "id": "yoreh_deah-038-2",
      "section": 2,
      "text": "כל אלו המראות אינם פוסלות עד שנופחים אותה וממרס בה בידו אם נשתנית למראה המותר מותרת ואם עמדה בעינה אסורה (כל הפוסקים לאפוקי ר\"י בתוס'):"
    },
    {
      "id": "yoreh_deah-038-3",
      "section": 3,
      "text": "יש מי שאומר שאין מראות הללו פוסלות אלא כשהשנוי בעור מחמתו ולא מחמת מוגלא שבתוכו: הגה וכן אם בא השנוי מראה מכח שער שחור או דם נצרר המונח בריאה כשר (מצא כתוב בשם ר\"י מולין):"
    },
    {
      "id": "yoreh_deah-038-4",
      "section": 4,
      "text": "אם אינה שחורה כדיו אלא כמראה הכחול (שקורין בלשון אשכנז בלא\"ו ודומה לרקיע) (מהרי\"ו) או ירוקה ככרתי או שהיא כמראה הכבד. (או כמראה הטחול) (ב\"י ובד\"י בשם מהרא\"ק) או שהיא אדומה אפילו בתכלית האודם כשרה: הגה וי\"א אם יש מכה בדופן נגד הריאה האדומה טריפה וצריך לבדוק אחר זה (טור ור' ירוחם והרא\"ש בשם הר\"מ והוא דעת רבינו אפרים וב\"י בשם בה\"ע. ושאר פוסקים לא חלקו ומשמע מדבריהם איפכא וקצת חולקים בהדיא ע\"ש) והכי נהוג: אפילו היא כולה כך וכן אם יש בה הרבה גוונים מאלו המראות הכשרות כשרה:"
    },
    {
      "id": "yoreh_deah-038-5",
      "section": 5,
      "text": "יש בה קליפו' כמו נתק והיא שלימה כשירה:"
    }
  ]
}