{
  "id": "yoreh_deah-358",
  "chapterLabel": "סימן 358",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-358-1",
      "section": 1,
      "text": "נושאי המטה פטורים מקריאת שמע ומתפלה. ובו ג' סעיפים:נושאי המטה וחלופיהן וחלופי חלופיהן בין אותם שהם לפני המטה בין אותם של אחריה מאחר שלמטה צורך בהם פטורים (מקריאת שמע) ושאר המלוין את המת שאין למטה צורך בהם חייבים (ועיין בא\"ח סימן ע\"ב):"
    },
    {
      "id": "yoreh_deah-358-2",
      "section": 2,
      "text": "אין מוציאין את המת סמוך לק\"ש כל שאין שהות להוציאו לקברו קודם שיגיע זמן קריאת שמע ואם התחילו להוציאו אין מפסיקין כדי לקרות: הגה ויש להמתין מלקברו עד שיוכלו לשער שכבר התפללו רוב הקהל ואין חילוק בזה בין ק\"ש של שחרית לק\"ש של ערבית ויש מקילין בשל ערבית הואיל וזמנה כל הלילה (מבואר בא\"ח סימן ע\"ב):"
    },
    {
      "id": "yoreh_deah-358-3",
      "section": 3,
      "text": "במקום שיש כתפים מיוחדים לשאת את המטה אסורי' בנעילת הסנדל שמא יפסיק סנדלו של אחד מהם ונמצא מתעכב מהמצוה: הגה יש מקומות שנהגו שהאבלים יוצאים ראשון מן הבית והקרובים והמטה אחריהם והרחוקים נותנין המת על המטה ולוקחים האבלים והקרובים המטה על כתפיהם ואחר כך שאר העם (כל בו) יש אומרים כשמגיעים עם המת לקברות מעמידים אותו כל ד' אמות קודם שנקבר (שם וב\"ז) וכן נהגו האידנא להעמידו ב' ג' פעמים קודם שאומרים עליו צדוק הדין ובימים שאין אומרים צדוק הדין אין צריכים להעמיד אותו (מ\"כ בשם מהרי\"ל):"
    }
  ]
}