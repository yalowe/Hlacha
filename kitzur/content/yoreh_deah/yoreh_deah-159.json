{
  "id": "yoreh_deah-159",
  "chapterLabel": "סימן 159",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-159-1",
      "section": 1,
      "text": "שמותר להלוות לעובד כוכבים ולמומר ברבית. ובו ג' סעיפים:דבר תורה מותר להלוות לעובד כוכבים ברבית וחכמים אסרוהו אם לא כדי חייו או לת\"ח או ברבית דרבנן והאידנא מותר (בכל ענין) (הטור):"
    },
    {
      "id": "yoreh_deah-159-2",
      "section": 2,
      "text": "מומר מותר להלוותו ברבית ואסור ללוות ממנו ברבית: הגה ויש מחמירין אף במומר להלוותו (המרדכי והגהות מיימוני בשם ראבי\"ה ורש\"י וסמ\"ג ובמהרי\"ל) וטוב להחמיר אם אפשר להשמט ממנו:"
    },
    {
      "id": "yoreh_deah-159-3",
      "section": 3,
      "text": "כותיים יש להם דין מומר לעבודת כוכבים. הקראים אין להם דין מומרים ואסור להלוותם ברבית ואין צריך לומר שאסור ללוות מהם ברבית: הגה וע\"ל סימן קנ\"ז וקכ\"ד דין אנוסין. תינוק שנשבה לבין העובדי כוכבים ואינו יודע מתורת ישראל כלל דינו כקראים ואסור להלוות לו ברבית (כך משמע מב\"י לדעת הרמב\"ם) ולכן מומרת לעבודת כוכבים שיש לה בן מן העובד כוכבים שהבן הרי הוא כמוה ונקרא מומר אסור להלוות לו ברבית (מרדכי פ' החולץ) דהוי כתינוק שנשבה לבין העובדי כוכבים:"
    }
  ]
}