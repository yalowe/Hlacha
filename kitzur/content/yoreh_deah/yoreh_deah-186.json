{
  "id": "yoreh_deah-186",
  "chapterLabel": "סימן 186",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-186-1",
      "section": 1,
      "text": "דיני בדיקת אשה בין לפני תשמיש בין לאחר תשמיש. ובו ה' סעיפים: אשה שיש לה וסת קבוע אינה צריכה בדיקה כלל לא לפני תשמיש ולא לאחר תשמיש ואדרבה אין לה לבדוק בפני בעלה בשעת תשמיש כדי שלא יהא לבו נוקפו והרמב\"ם ז\"ל מצריך לבדוק אחר תשמיש היא בעד אחד והוא בעד אחד ולראות בהם שמא ראתה דם בשעת תשמיש ולדעתו הצנועות בודקות עצמן אף קודם תשמיש (וסברא הראשונה היא עיקר וכן נהגו) (רוקח והגהות מיימוני ורוב המורים):"
    },
    {
      "id": "yoreh_deah-186-2",
      "section": 2,
      "text": "אם אין לה וסת קבוע שלש פעמים הראשונים צריכין לבדוק קודם תשמיש ואחר תשמיש הוא בעד שלו והיא בעד שלה ואם הוחזקה באותם ג\"פ שאינה רואה דם מחמת תשמיש שוב אינה צריכה בדיקה כלל לא לפני תשמיש ולא לאחר תשמיש ולהרמב\"ם והרא\"ש כל זמן שאין לה וסת צריכה היא בדיקה לעולם קודם תשמיש ואחר תשמיש והרמב\"ם מצריך שגם הבעל יבדוק עצמו אחר תשמיש: הגה ואין צריכין לבדוק עצמם אחר כל תשמיש ותשמיש שעושין בלילה אחד אלא מקנחין עצמן כל הלילה בעד ולמחר צריכין בדיקה ואם מצא דם טמאה (ב\"י בשם הרמב\"ם פ\"ד) קנחה עצמה בעד ואבדה לא תשמש עד שתבדוק עצמה הואיל ואין לה וסת (שם):"
    },
    {
      "id": "yoreh_deah-186-3",
      "section": 3,
      "text": "אשה שאינה רואה בפחות מי\"ד ימים אחר טבילתה אבל לאחר י\"ד ימים אין לה קבע עד י\"ד יום דינה כדין אשה שיש לה וסת:"
    },
    {
      "id": "yoreh_deah-186-4",
      "section": 4,
      "text": "יש לאדם להניח את אשתו שתבדוק בעד שלו מתוך שנאמנת על שלה נאמנת על שלו:"
    },
    {
      "id": "yoreh_deah-186-5",
      "section": 5,
      "text": "אם ראתה דם מחמת תשמיש שלש פעמים רצופים אסורה לשמש לעולם עם אותו בעל ויתבאר בסימן שאחר זה:"
    }
  ]
}