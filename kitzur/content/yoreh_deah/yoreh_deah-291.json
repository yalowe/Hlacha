{
  "id": "yoreh_deah-291",
  "chapterLabel": "סימן 291",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-291-1",
      "section": 1,
      "text": "מזוזה מתי נבדקת ומי חייב בה. ובו ג' סעיפים:מזוזת יחיד נבדקת פעמים בשבע שנים ושל רבים פעמים ביובל:"
    },
    {
      "id": "yoreh_deah-291-2",
      "section": 2,
      "text": "השוכר בית מחבירו השוכר חייב לקבוע בה מזוזה ולתקן מקום קביעותה (ואפילו שכר הבית בחזקת שיש לו מזוזה לא הוי מקח טעות) (ב\"י בשם הרב רבינו מנוח) וכשיצא לא יטלנה בידו. (ואם הקפיד על מעותיה השני צריך לשלם לו) (ב\"י בשם הרב מנוח) ואם שכר הבית מעובד כוכבים או ששכרו לעובד כוכבים נוטלה ויוצא: הגה ועובד כוכבים שבקש שיתנו לו מזוזה ורוצה לקבעה בפתחו אסור ליתנה לו (כך השיב מהרי\"ל) ונראה לי דמ\"מ במקום דאיכא למיחש משום איבה ושירע משום זה לישראל שרי (כנ\"ל):"
    },
    {
      "id": "yoreh_deah-291-3",
      "section": 3,
      "text": "הכל חייבים במזוזה אפילו נשים ועבדים ומחנכין את הקטנים לעשות מזוזה לפתחיהם:"
    }
  ]
}