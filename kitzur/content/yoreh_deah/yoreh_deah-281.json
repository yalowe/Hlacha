{
  "id": "yoreh_deah-281",
  "chapterLabel": "סימן 281",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-281-1",
      "section": 1,
      "text": "מי כשר לכתיבת ס\"ת ואם אמר הסופר שלא כתב האזכרות לשמן. ובו ח' סעיפים:ס\"ת שכתבו אפיקורוס ישרף כתבו כנעני יגנז נמצא ביד אפיקורוס ואינו יודע מי כתבו יגנז נמצא ביד כנעני ואינו יודע מי כתבו יש מי שמכשיר ויש אומרים יגנז וחייבין הצבור לקנותו ממנו בכדי דמיו או יותר מעט ולגנזו כדי שלא יזלזל בו ואם רצה להעלות בדמיו יותר מכדי דמיו הרבה מניחין אותו בידו ואם הוחזקו שבזזו כנענים ספרי ישראל תולים שאותם ספרים שלהם היו וקורין בהם:"
    },
    {
      "id": "yoreh_deah-281-2",
      "section": 2,
      "text": "גר שחזר לסורו מחמת יראה כשר לכתוב ס\"ת:"
    },
    {
      "id": "yoreh_deah-281-3",
      "section": 3,
      "text": "ס\"ת שכתבו מסור עבד אשה קטן כותי ישראל מומר פסולין:"
    },
    {
      "id": "yoreh_deah-281-4",
      "section": 4,
      "text": "ס\"ת שכתבו ממזר יש פוסלין (וה\"ה גר תושב) (מרדכי סה\"ק):"
    },
    {
      "id": "yoreh_deah-281-5",
      "section": 5,
      "text": "ס\"ת שאמר הסופר לאחר שיצא מידו לא כתבתי האזכרות לשמן אינו נאמן לפסלו אבל נאמן הוא להפסיד כל שכרו ולמה אינו נאמן לפסלו שמא לא נתכוון אלא להפסיד על הלוקח או על זה ששכרו ודומה שאינו מפסיד באמירה זו אלא שכר האזכרות לפיכך אם אמר ספר תורה זה עורות שלו אינם מעובדים לשמן מתוך שנאמן להפסיד שכרו נאמן לפסלו שהכל יודעים שאם אין העורות מעובדין לשמן אין לו שכר כלל: הגה מיהו כשכר חומש בעלמא חייב לשלם לו דהא מכל מקום לא גרע מחומש (מרדכי פ' הניזקין):"
    }
  ]
}