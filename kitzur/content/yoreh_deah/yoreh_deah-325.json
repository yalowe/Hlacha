{
  "id": "yoreh_deah-325",
  "chapterLabel": "סימן 325",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-325-1",
      "section": 1,
      "text": "דין ב' עיסות שאין בהן כשיעור. ובו ב' סעיפים:שתי עיסות שאין בשום אחת כשיעור אם נוגעות זו בזו עד שנדבקים מעט מזו בזו מצטרפין אם הם ממין הראוי להצטרף כפי מה שנתבאר בסימן שכ\"ד ואם אינם נדבקים והם בסל אחד הסל מצרפן ואפילו אחר שנאפה ונעשה פת ואם נתנם על טבלא שאין לה לבזבז אינם מצטרפים: הגה ולכן כשמצרפם בכלי יזהר שלא יצא שום דבר למעלה מדופני הכלי דהיינו שיהא כל ככר א' או עיסה למעלה מדופני הכלי (טור) : ויש מי שאומר שאם מכסה הפת במפה חשוב כמו כלי לצרפן:"
    },
    {
      "id": "yoreh_deah-325-2",
      "section": 2,
      "text": "אם יש בכל עיסה כשיעור ורוצה להפריש מזו על זו אין צריך לא צירוף כלי ולא נגיעה אלא כיון ששתיהן לפניו מפרישין מזו על זו:"
    }
  ]
}