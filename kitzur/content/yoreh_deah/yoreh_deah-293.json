{
  "id": "yoreh_deah-293",
  "chapterLabel": "סימן 293",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-293-1",
      "section": 1,
      "text": "דיני חדש ומתי נוהג. ובו ה' סעיפים:אסור לאכול חדש מתבואת חמשת המינים עד שיקרב העומר שהוא בט\"ז בניסן שנאמ' ולחם וקלי וכרמל לא תאכלו עד עצם היום הזה והאידנא דליכא עומר אסור כל יום ט\"ז ובח\"ל שעושין ב' ימים אסור כל יום י\"ז עד תחלת ליל י\"ח:"
    },
    {
      "id": "yoreh_deah-293-2",
      "section": 2,
      "text": "איסור החדש נוהג בין בארץ בין בחו\"ל בין בשל ישראל בין בשל עובד כוכבים:"
    },
    {
      "id": "yoreh_deah-293-3",
      "section": 3,
      "text": "תבואה שלא השרישה קודם לט\"ז בניסן אסורה עד שיבא העומר הבא: הגה ומ\"מ כל סתם תבואה שרי לאחר הפסח מכח ספק ספיקא ספק היא משנה שעברה ואם תמצא לומר משנה זו מ\"מ דילמא נשרשה קודם העומר (טור בשם הרא\"ש) ובמיני תבואה שזורעים ודאי לאחר פסח כגון במקצת מדינות שזורעים שבולת שועל ושעורים לאחר פסח אז יש לו להחמיר אחר הקציר אם לא שאין דלתות המדינ' נעולות ורוב התבואה באה ממקום אחר שזורעין קודם הפסח (הגהו' מיימוני פי\"א מהמ\"א ותוס' ספ\"ק דקידושין) וכן בזמן שימות החורף נמשכים לאחר פסח ובכל הגליל ההוא זורעים לאחר פסח דברים הנזכרים יש להחמיר ולחוש מן הסתם אבל אין להורות לאחרים במקום שרוב שתייתן ואכילתן ממינים אלו כי מוטב שיהיו שוגגין ואל יהיו מזידין (כן משמע בטור בשם הרא\"ש ות\"ה סי' קנ\"ח) :"
    },
    {
      "id": "yoreh_deah-293-4",
      "section": 4,
      "text": "תבואה שנזרעה אחר העומר וקצרה וזרעה ובשעת העומר היתה תחת הקרקע ולא התחילה עדיין לשרש אסור:"
    },
    {
      "id": "yoreh_deah-293-5",
      "section": 5,
      "text": "שבולת שהביאה שליש קודם העומר ועקרה אחר העומר וחזר ושתלה והוסיפה התוספת אוסר העיקר שהותר:"
    }
  ]
}