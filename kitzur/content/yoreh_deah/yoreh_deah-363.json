{
  "id": "yoreh_deah-363",
  "chapterLabel": "סימן 363",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-363-1",
      "section": 1,
      "text": "איסור פנוי המת והעצמות ממקומן. ובו ז' סעיפים:אין מפנין המת והעצמות לא מקבר מכובד לקבר מכובד ולא מקבר בזוי לקבר בזוי ולא מבזוי למכובד ואצ\"ל ממכובד לבזוי ובתוך שלו אפילו ממכובד לבזוי מותר שערב לאדם שיהא נח אצל אבותיו וכן כדי לקברו בארץ ישראל מותר ואם נתנוהו שם על מנת לפנותו מותר בכל ענין ואם אינו משתמר בזה הקבר שיש לחוש שמא יוציאוהו עובדי כוכבים או שיכנסו בו מים או שהוא קבר הנמצא מצוה לפנותו (יש נוהגין לתת מעפר א\"י בקבר) (א\"ז) (ויש למנהג זה על מה שיסמוכו) (מדרש תנחומא פ' ויחי):"
    },
    {
      "id": "yoreh_deah-363-2",
      "section": 2,
      "text": "אין מוליכין מת מעיר שיש בה קברות לעיר (אחרת) אלא אם כן מחוצה לארץ לארץ: הגה או שמוליכין אותו למקום קברות אבותיו (כן משמע בא\"ז) ואם צוה להוליכו ממקום למקום או שצוה לקברו בביתו ולא בבית הקברות שומעין לו (ג\"ז שם) ומותר ליתן סיד עליו כדי לעכל הבשר מהר ולהוליכו למקום אשר צוה (רשב\"א סימן שס\"ט):"
    },
    {
      "id": "yoreh_deah-363-3",
      "section": 3,
      "text": "אין מלקטין עצמות לא מתוך הארון ולא מתוך הקבר לצד זה לקבור שם מת אחר או לצורך המקום:"
    },
    {
      "id": "yoreh_deah-363-4",
      "section": 4,
      "text": "מקום שנוהגין לקבור במהמורות (פי' בשוחות עמוקות מן במהמורות בל יקומו) בלא ארון עד שיתעכל הבשר ואחר כך מלקטין העצמות וקוברין אותן בארון מותר:"
    },
    {
      "id": "yoreh_deah-363-5",
      "section": 5,
      "text": "ארון שפינוהו אסור בהנאה אם הוא של אבן ושל חרס ישבר ושל עץ ישרף:"
    },
    {
      "id": "yoreh_deah-363-6",
      "section": 6,
      "text": "המוצא נסרים בבית הקברות לא יזיזם ממקומם:"
    },
    {
      "id": "yoreh_deah-363-7",
      "section": 7,
      "text": "אסור לפתוח הקבר אחר שנסתם הגולל אפילו אם עוררים היורשים לפתחו כדי לבדוק אם הביא שתי שערות:"
    }
  ]
}