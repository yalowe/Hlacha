{
  "id": "yoreh_deah-043",
  "chapterLabel": "סימן 43",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-043-1",
      "section": 1,
      "text": "דיני טריפות בטחול. ובו ו' סעיפים:ניטל הטחול כשרה:"
    },
    {
      "id": "yoreh_deah-043-2",
      "section": 2,
      "text": "הטחול ראשו האחד עב והשני דק כבריית הלשון אם ניקב בראש העב נקב מפולש טריפה ואם ניקב נקב שאינו מפולש אם נשאר תחתיו כעובי דינר זהב מותר פחות מכאן הרי הוא כמפולש וטריפה אבל אם ניקב הדק כשרה: הגה ואפילו נחתך במקום הדק כשרה (טור) נקרעה הטחול או נימוקה או לקתה בשינוי בשר דינה כניקבה (שערי' והג\"א) וכן כל מקום שהבשר רע ונרקב דינו כניקב ואם מים בטחול אפילו עכורין וסרוחין אם הבשר סביביו שלם כשר (ב\"י בשם מרדכי והג\"א וע\"ל ס\"ס נ') :"
    },
    {
      "id": "yoreh_deah-043-3",
      "section": 3,
      "text": "יש מי שכתב שכל מה שדבוק לכרס קרוי עב ולא יותר:"
    },
    {
      "id": "yoreh_deah-043-4",
      "section": 4,
      "text": "עובי דינר זהב זה לא ידענו שיעורו ומכל מקום נראה שהוא פחות מחצי עביו:"
    },
    {
      "id": "yoreh_deah-043-5",
      "section": 5,
      "text": "נמצאו שני טחולים כשרה ואפילו דבוקים זה לזה בצד העב: הגה ויש מחמירים אם נמצא כמין טחול בצד העב (הגהות ש\"ד סימן פ\"ט ומ\"כ בשם מהרי\"ל ומהר\"י מולין) וטוב להחמיר אם לא במקום הפסד מרובה:"
    },
    {
      "id": "yoreh_deah-043-6",
      "section": 6,
      "text": "טחול העוף עגול כענבה ואינו דומה לשל בהמה לפיכך אין הנקב פוסל בו:"
    }
  ]
}