{
  "id": "yoreh_deah-367",
  "chapterLabel": "סימן 367",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-367-1",
      "section": 1,
      "text": "קוברים מתי עכו\"ם ושלא יהלך בבית הקברות בתפילין וציצית. ובו ו' סעיפים:קוברים מתי עכו\"ם ומנחמים אבליהם מפני דרכי שלום:"
    },
    {
      "id": "yoreh_deah-367-2",
      "section": 2,
      "text": "לא יהלך בבית הקברות או בתוך ד' אמות של מת ותפילין בראשו משום לועג לרש ואם הם מכוסים מותר:"
    },
    {
      "id": "yoreh_deah-367-3",
      "section": 3,
      "text": "לא יהלך בבית הקברות או בתוך ד' אמות של מת או של קבר וספר תורה בזרועו ויקרא בו או יתפלל והוא הדין על פה אסור לקרות אלא אם כן לכבוד המת כמו שנתבאר (וע\"ל סימן שד\"מ סעיף ט\"ז):"
    },
    {
      "id": "yoreh_deah-367-4",
      "section": 4,
      "text": "מותר ליכנס לבית הקברות או לתוך ד' אמות של מת או של קבר והוא לבוש ציצית והוא שלא יהא נגרר על הקבר אבל אם נגרר אסור משום לועג לרש במה דברים אמורים בימיהם שהיו מטילים ציצית במלבוש שלובשים לצורך עצמן אבל האידנא שאין אנו לובשין אותו אלא לשם מצוה אסור אפי' אינם נגררים והני מילי כשהציציות מגולים אבל אם הם מכוסים מותר:"
    },
    {
      "id": "yoreh_deah-367-5",
      "section": 5,
      "text": "יש נוהגין לקשור שני ציציות שבשני כנפים זה עם זה כשנכנסים לבית הקברות ולא הועילו כלום בתקנתם (ועיין בא\"ח סימן כ\"ג):"
    },
    {
      "id": "yoreh_deah-367-6",
      "section": 6,
      "text": "כיון שהרחיק ד' אמות קורא ומתפלל ואפילו רואה הקבר או בית הקברות ואם יש שם מחיצה מותר אחר המחיצה סמוך אפילו תוך ד' אמות לקבר:"
    }
  ]
}