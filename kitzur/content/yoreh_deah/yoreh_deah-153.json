{
  "id": "yoreh_deah-153",
  "chapterLabel": "סימן 153",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-153-1",
      "section": 1,
      "text": "דיני יחוד ישראל וישראלית עם העובד כוכבים. ובו ד' סעיפים:אין מעמידין בהמה בפונדקאות של עובדי כוכבים ואין מוסרין בהמה לרועה שלהם מפני שהם חשודים על הרביעה ובמקומות שאינם חשודים בה ואדרבה מכים ועונשים עליה מותר. (ואין מוסרים להם תינוק ללמדו ספר או ללמדו אומנות דמשכי ליה למינות) (טור):"
    },
    {
      "id": "yoreh_deah-153-2",
      "section": 2,
      "text": "לא יתייחד ישראל עם עובדי כוכבים מפני שהם חשודים על שפיכות דמים:"
    },
    {
      "id": "yoreh_deah-153-3",
      "section": 3,
      "text": "אם נזדמן לו בדרך עובד כוכבים חגור סייף טופלו לימינו (היה לעובד כוכבים מקל בידו טופלו לשמאלו) (טור) היו עולים בעליה או יורדים בירידה לא יהא ישראל למטה והעובד כוכבים למעלה (ומ\"מ טופלו קצת לימינו) (ר\"ן פרק אין מעמידין) ולא ישחה לפניו לעולם. שאל לו להיכן אתה הולך אם היה צריך לילך פרסה יאמר שתי פרסאות אני הולך: הגה במקום שנהגו לילך במרחץ בלא מכנסיים אסור לילך למרחץ שרוחצים בו עובדי כוכבים ערומים אבל אם הישראל כבר במרחץ ובאו עובדי כוכבים אין צריך לצאת (מרדכי פכ\"ה):"
    },
    {
      "id": "yoreh_deah-153-4",
      "section": 4,
      "text": "לא תתייחד ישראלית עם עובד כוכבים אפי' הם רבי' ונשותיה' עמהם:"
    }
  ]
}