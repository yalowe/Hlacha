{
  "id": "yoreh_deah-203",
  "chapterLabel": "סימן 203",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-203-1",
      "section": 1,
      "text": "איזה דברים משובחים ואיזה הם מגונים. ובו ז' סעיפים:אל תהי רגיל בנדרים כל הנודר אף ע\"פ שמקיימו נקרא רשע ונקרא חוטא:"
    },
    {
      "id": "yoreh_deah-203-2",
      "section": 2,
      "text": "איחר אדם נדרו פנקסו נפתחת:"
    },
    {
      "id": "yoreh_deah-203-3",
      "section": 3,
      "text": "הנודר כאילו בונה במה בשעת איסור הבמות והמקיימו כאילו הקריב עליה קרבן שטוב יותר שישאל על נדרו והני מילי בשאר נדרים אבל נדרי הקדש מצוה לקיימן ולא ישאל עליהם אלא מדוחק: (וכן אם נשבע על איזה דבר לא ישאל עליו אלא מדוחק) (מרדכי פ\"ג דשבועות בשם מוהר\"ם וע\"פ עב\"י ס\"ס ר\"ל):"
    },
    {
      "id": "yoreh_deah-203-4",
      "section": 4,
      "text": "צריך ליזהר שלא ידור שום דבר ואפי' צדקה אין טוב לידור אלא אם ישנו בידו יתן מיד ואם לאו לא ידור עד שיהיה לו ואם פוסקים צדקה וצריך לפסוק עמהם יאמר בלא נדר:"
    },
    {
      "id": "yoreh_deah-203-5",
      "section": 5,
      "text": "בעת צרה מותר לנדור:"
    },
    {
      "id": "yoreh_deah-203-6",
      "section": 6,
      "text": "האומר אשנה פרק זה וירא שמא יתרשל בדבר שרי ליה למנדר לזרוזי נפשיה וכן אם ירא שיתקפו יצרו ויעבור על איזו מצוה ממצות לא תעשה או יתרשל מקיום מצות עשה מצוה לישבע ולנדור כדי לזרז עצמו:"
    },
    {
      "id": "yoreh_deah-203-7",
      "section": 7,
      "text": "מי שנדר נדרים כדי לכונן דעותיו ולתקן מעשיו הרי זה זריז ומשובח כיצד מי שהיה זולל ואסר עליו הבשר שנה או שנתים או שהיה שוגה ביין ואסר היין על עצמו זמן מרובה או אסר השכרות לעולם וכן מי שהיה רודף שלמונים ונבהל להון ואסר על עצמו המתנות או הניית אנשי מדינה זו וכן מי שהיה מתגאה ביופיו ונדר בנזיר וכיוצא בנדרים כולם דרך עבודה לשם הם ובנדרים אלו וכיוצא בהם אמרו חכמים נדרים סייג לפרישות ואע\"פ שהם עבודה לא ירבה אדם בנדרי איסור ולא ירגיל עצמו בהם אלא יפרוש מדברים שראוי לפרוש מהם בלא נדר:"
    }
  ]
}