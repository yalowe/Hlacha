{
  "id": "yoreh_deah-353",
  "chapterLabel": "סימן 353",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-353-1",
      "section": 1,
      "text": "היאך מוציאין מת גדול או קטן ובאיזו מטה. ובו ז' סעיפים:בראשונה היו מגלים פני עשירים ומכסים פני עניים מפני שמשחירים בשנת בצורת והיו עניים חיים מתביישים התקינו שיהיו מכסים פני הכל:"
    },
    {
      "id": "yoreh_deah-353-2",
      "section": 2,
      "text": "אין מניחין ספר תורה על מטתו של חכם:"
    },
    {
      "id": "yoreh_deah-353-3",
      "section": 3,
      "text": "כבודו של חכם להוציאו דרך הפתח ולא לשלשלו דרך גגות ובמטה ראשונה ולא לשנותו ממטה למטה:"
    },
    {
      "id": "yoreh_deah-353-4",
      "section": 4,
      "text": "תינוק בן ל' יום מוציאים אותו בחיק לבית הקברות ולא בארון ונקבר באשה אחת ושני אנשים אבל לא באיש אחד ושתי נשים משום יחוד ואין עומדים עליו בשורה ואין אומרים עליו ברכת אבלים ותנחומי אבלים ואפי' אי קים לן שכלו לו חדשיו:"
    },
    {
      "id": "yoreh_deah-353-5",
      "section": 5,
      "text": "בן ל' יום גמורות יוצא בגלוסקמא (פי' ארון ויישם בארון ת\"י ושוון יתיה בגלוסקמא. נ\"י) הניטלת באגפיים (פי' נסר רחב ופי' אגפיים זרועות) ועומדין עליו בשורה ואומרים עליו ברכת אבלים ותנחומי אבלי' בן י\"ב חדש יוצא במטה וכל היוצא במטה רבים מצהיבים עליו ושאינו יוצא במט' אין רבים מצהיבין עליו וכל הניכר לרבים רבים מתעסקים בו וכל שאינו ניכר לרבים אין רבים חייבים להתעסק בו:"
    },
    {
      "id": "yoreh_deah-353-6",
      "section": 6,
      "text": "תינוק שמת קודם שנימול מוהלין אותו על קברו בלא ברכה וקורין לו שם:"
    },
    {
      "id": "yoreh_deah-353-7",
      "section": 7,
      "text": "אין מוציאין מת במטה אלא אם כן היה ראשו ורובו קיים:"
    }
  ]
}