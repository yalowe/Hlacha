{
  "id": "yoreh_deah-395",
  "chapterLabel": "סימן 395",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-395-1",
      "section": 1,
      "text": "מקצת יום השבעה והשלשים ככולו. ובו ג' סעיפים:כיון שעמדו מנחמים מאצל האבל ביום שביעי מותר בכל דברים שאסור בהם תוך שבעה דמקצת היום ככולו לא שנא מקצת יום שביעי לא שנא מקצת יום שלשים כיון שהנץ החמה ביום שלשים בטלו ממנו גזרת שלשים (רא\"ש ורבינו ירוחם): הגה ובמדינות אלו שאין המנחמין רגילין לבא ביום ז' צריך להמתין עד שעה שרגילין המנחמים לבא בשאר ימים דהיינו לאחר יציאה מבית הכנסת שרגילין לבא מנחמין כן נראה לי ודלא כמו שרגילין להמתין שעה על היום דאין הדבר תלוי רק בעמידת המנחמין (כן משמע באשיר\"י):"
    },
    {
      "id": "yoreh_deah-395-2",
      "section": 2,
      "text": "שמע שמועה רחוקה בלילה כיון דסגי בשעה אחת סלקא אפילו בלילה:"
    },
    {
      "id": "yoreh_deah-395-3",
      "section": 3,
      "text": "מי שמת אביו או אמו בראש חדש ניסן לא אמרינן בכ\"ט באדר שאחריו מקצת היום ככולו אלא צריך לנהוג דברים האסורים בי\"ב חדש עד שיכנס ראש חדש ניסן: הגה ונהגו להוסיף עוד היום שמת בו האב או האם לנהוג בו דין י\"ב חדש ונכון הוא:"
    }
  ]
}