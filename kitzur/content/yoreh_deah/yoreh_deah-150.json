{
  "id": "yoreh_deah-150",
  "chapterLabel": "סימן 150",
  "title": "שולחן ערוך, יורה דעה",
  "partName": "יורה דעה",
  "sections": [
    {
      "id": "yoreh_deah-150-1",
      "section": 1,
      "text": "להתרחק מדרך אלילים ושלא לשחות בפניה. ובו ג' סעיפים:מצוה להתרחק מדרך אלילים ד' אמות:"
    },
    {
      "id": "yoreh_deah-150-2",
      "section": 2,
      "text": "ישב לו קוץ ברגלו בפני אלילים או נתפזרו לו מעות לפניה לא ישוח להסיר הקוץ וליטול המעות מפני שנראה כמשתחוה לה אלא ישב או יפנה אחוריו או צדו לצד אלילים ואחר כך יטול:"
    },
    {
      "id": "yoreh_deah-150-3",
      "section": 3,
      "text": "פרצופות המקלחות מים בפני אלילים לא יניח פיו על פיהם וישתה מפני שנראה כמנשק לאלילים: הגה י\"א דכל שאינו אסור אלא מפני מראית העין כגון בדין זה אם יש סכנה בדבר כגון אם ימות אם לא ישתה מותר לשתות ואין בזה משום יהרג ואל יעבור (ר\"ן פ\"ק דעבודת כוכבים). שרים או כהנים שיש להם צורת עבודת כוכבים בבגדיהם או שנושאים צורת חמה לפניהם כדרך הגמונים אסור להשתחות להם או להסיר הכובע לפניהם רק בדרך שאינו נראה כמו שנתפזרו מעותיו או שיקום לפניהם קודם בואם וכן יסיר הכובע וישתחוה קודם בואם (ת\"ה סימן קצ\"ו) ויש מקילין בדבר הואיל וידוע שגם העובדי כוכבים אינם מסירים הכובע או משתחוים לצורת החמה רק להשר (שם בשם ר\"י מאפנו\"ם ומהרי\"ו) וטוב להחמיר כסברא הראשונה:"
    }
  ]
}