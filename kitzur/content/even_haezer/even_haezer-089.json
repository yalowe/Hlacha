{
  "id": "even_haezer-089",
  "chapterLabel": "סימן 89",
  "title": "שולחן ערוך, אבן העזר",
  "partName": "אבן העזר",
  "sections": [
    {
      "id": "even_haezer-089-1",
      "section": 1,
      "text": "חיוב קבורת אשתו. ובו ד סעיפים:מתה האשה בחיי הבעל חייב לקוברה וליטפל בכל צרכי קבורתה ובכלל זה האבן שנותנים על הקבר וכן חייב לעשות לה מספד וקינים כדרך כל המדינה ואם דרכם להספיד בחלילין לא יפחות משני חלילין ומקוננות אפי' עני שבישראל ואם היה עשיר הכל לפי כבודו ואם היה כבודה יותר מכבודו קוברים אותה לפי כבודה שעולה עמו ואינה יורדת:"
    },
    {
      "id": "even_haezer-089-2",
      "section": 2,
      "text": "לא רצה לקוברה ועמד אחר וקברה ב\"ד מוציאין מבעלה ונותנין לזה:"
    },
    {
      "id": "even_haezer-089-3",
      "section": 3,
      "text": "היה בעלה במדינה אחרת ב\"ד יורדין לנכסיו ומוכרין בלא הכרזה וקוברין אותה לפי ממון הבעל ולפי כבודו או לפי כבודה:"
    },
    {
      "id": "even_haezer-089-4",
      "section": 4,
      "text": "אלמנה אינה נקברת מנכסי בעלה אלא יורשי כתובתה חייבין בקבורתה ואם מתה קודם שנשבעה שבועת אלמנה יש מי שאומר שיורשי בעלה חייבין בקבורתה ולא הודו לו:"
    }
  ]
}