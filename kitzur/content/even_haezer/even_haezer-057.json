{
  "id": "even_haezer-057",
  "chapterLabel": "סימן 57",
  "title": "שולחן ערוך, אבן העזר",
  "partName": "אבן העזר",
  "sections": [
    {
      "id": "even_haezer-057-1",
      "section": 1,
      "text": "היה לה חצר בדרך ונכנסה עמו. ובו סעיף אחד:הבעל קודם לכל אדם בירושת אשתו ומאימתי יזכה בירושתה משתצא מרשות האב ואע\"פ שעדיין לא נכנסה לחופה הואיל ונעשית ברשות בעלה יורשנה כיצד האשה שנתארסה ומסרה אביה לבעלה או לשלוחי בעלה או מסרוה שלוחי האב לבעלה או לשלוחיו ומתה בדרך קודם שתכנס לחופה אע\"פ שהנדוניא עדיין בבית אביה בעלה יורשה (וע\"ל ס\"ס נ\"ג ולקמן סי' קי\"ח ויש חולקין אם הנדוניא לא הגיע לידו) (טור בשם ר\"ת) וכן אם הלך האב או שלוחי האב עם הבעל ונכנס עמה בדרך לחצר ונתייחד עמה שם לשם נשואין ומתה ה\"ז יורשנה בעלה אבל אם עדיין האב עם הבעל להוליכה לבית בעלה או שהלכו שלוחי האב עם שלוחי הבעל או עם הבעל אפי' נכנס הבעל עמה לחצר ללון כדרך שלנין עוברי דרכים בפונדק א' הואיל והאב או שלוחיו עמה ועדיין לא נתייחד עמה לשם נשואין אם מתה יירשנה אביה אע\"פ שנדוניתה בבית בעלה וכן אם היתה בוגרת או יתומה או אלמנה והלכה היא בעצמה מבית אביה לבית בעלה ואין עמה לא בעלה ולא שלוחיו ומתה בדרך אין הבעל יורש אותה: הגה וי\"א דבחצר שלו או של שניהם סתם ייחוד הוי לשם נישואין (הר\"ן פרק נערה) ובחצר שלה או שאינה של שניהם סתם ייחוד הוי ללון (המ\"מ בשם הרמב\"ן והרשב\"א):"
    }
  ]
}