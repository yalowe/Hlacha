{
  "id": "even_haezer-012",
  "chapterLabel": "סימן 12",
  "title": "שולחן ערוך, אבן העזר",
  "partName": "אבן העזר",
  "sections": [
    {
      "id": "even_haezer-012-1",
      "section": 1,
      "text": "עידי גט וכן עדים שהעידו מיתת הבעל אם רשאים לישא האשה ההיא. ובו ד סעיפים:המביא גט שצריך שיאמר בפני נכתב ובפני נחתם וכן העד האחד שהעיד לאשה שמת בעלה לא ישאנה משום חשד ואם כנס לא יוציא אבל המביא גט שאינו צ\"ל בפני נכתב ובפני נחתם מותר לישא אותה כיון שאינה נשאת על פיו ושני עדים המעידים לאשה שמת בעלה מותר אחד מהם לישא אותה שאין שנים מצויים לחטא בשביל אחד ועיין בטור זה עצמו סימן קמ\"א: הגה בתשובת הרא\"ש שהביא בא\"ע וי\"א דאף בשנים אע\"ג דשרי מ\"מ בעל נפש ירחיק מזה (הגהות מיי' פרק י' דגירושין וכלבו ותוספות דיבמות):"
    },
    {
      "id": "even_haezer-012-2",
      "section": 2,
      "text": "אשה שנדרה הנאה מבעלה ולא הפר לה ובאה לפני חכם להתירה ואסרה שלא מצא לה פתח להתירה לא ישאנה שמא יאמרו אסרה כדי שישאנה ואם כנס לא יוציא וה\"מ ביחיד מומחה אבל בי דינא לא חשידי ומטעם זה אם מיאנה או חלצה בפני ב\"ד יכול א' מהם לישא אותה:"
    },
    {
      "id": "even_haezer-012-3",
      "section": 3,
      "text": "וכלם שנשאו לאחרים ונתאלמנו או נתגרשו מותרות לינשא להם:"
    },
    {
      "id": "even_haezer-012-4",
      "section": 4,
      "text": "וכלם שהיו להם נשים באותה שעה ואחר כך מתו או שנתגרשו והיו הנשים הן שהרגילו את בעלהן לגרשן הרי אלו מותרות לינשא להם לכתחילה (היו נשותיהם חולים ומתו לא יכנסו) (נ\"י פ\"ב דיבמות) וכל אחת מהם מותרת לינשא לבן העד שהעיד לה או לבן החכם שאסרה על בעלה או לשאר קרובים דליכא למיחש שיוציאום מבעליהם בשביל קרוביהם:"
    }
  ]
}