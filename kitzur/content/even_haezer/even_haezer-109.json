{
  "id": "even_haezer-109",
  "chapterLabel": "סימן 109",
  "title": "שולחן ערוך, אבן העזר",
  "partName": "אבן העזר",
  "sections": [
    {
      "id": "even_haezer-109-1",
      "section": 1,
      "text": "שכיב מרע שאמר תנו מאתים זהובים לאשתי בכתובה. ובו ד סעיפים:שכיב מרע שאמר תנו מאתים זוז לאשתי כראוי לה נוטלתן לבד מכתובתה ואם אמר תטול מאתי' זוז בכתובתה לא תטול שתיהן אלא ידה על העליונה אם ר' זוז יותר נוטלתן ואם כתובתה יותר נוטלתן:"
    },
    {
      "id": "even_haezer-109-2",
      "section": 2,
      "text": "הא דאמרינן דכי אמר בכתובתה ידה על העליונה בשלא חלק נכסיו אבל אם חלק נכסיו נתבאר משפטו בסי' ק\"ו:"
    },
    {
      "id": "even_haezer-109-3",
      "section": 3,
      "text": "אם אמר תנו מנה לאשתי סתם יש מי שאומר דידה על העליונה ויש מי שאומר דהוי מתנה לבד מכתובתה (ואם אמר בפירוש תנו לה במתנה נוטלתן לכ\"ע לבד מכתובתה) (ריב\"ש סי' ת\"פ):"
    },
    {
      "id": "even_haezer-109-4",
      "section": 4,
      "text": "שכיב מרע שצוה שיתנו לאשתו בגדים נוטלת כל בגדיה בין של חול בין של שבת: הגה וי\"א דאם נתן לה במתנה בשעת מותו אף צמידים שבבגדיה בכלל אבל אם כתב לה כך בשעה שנשאה אין צמידים בכלל (מהרי\"ו סימן קמ\"ד) ואם אמר מלבושים גם הסרבל ואונקלי ומטפחות וסודר בכלל דבכל דבר שאדם לובש ומתעטף נקרא מלבוש:"
    }
  ]
}