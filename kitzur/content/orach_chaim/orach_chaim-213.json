{
  "id": "orach_chaim-213",
  "chapterLabel": "סימן רי״ג",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-213-1",
      "section": 1,
      "text": "מי שיצא (אם) מוציא אחרים. ובו ג סעיפים:על כל פירות ושאר דברים חוץ מפת ויין אם היו האוכלים שנים או יותר אחד פוטר את חבירו אפי' בלא הסיבה ומיהו ישיבה מיהא בעי דדוקא פת ויין בעי הסיבה ולדידן הוי ישיבה כמו הסיבה לדידהו ולפי זה לדידן דלית לן הסיבה אין חילוק בין פת ויין לשאר דברים דבישיבה אפילו פת ויין אחד מברך לכולם ושלא בישיבה בשאר דברים נמי כל אחד מברך לעצמו. והא דאמרינן דאחד מברך לכולם בשאר דברים חוץ מן הפת ה\"מ בברכה ראשונה אבל בברכה אחרונה צריכין ליחלק וכל אחד מברך לעצמו דאין זימון לפירות: הגה וי\"א דבכל הדברים חוץ מפת ויין לא מהני הסיבה וה\"ה ישיבה לדידן (ב\"י סי' קע\"ד בשם הראב\"ד) ולכן נהגו עכשיו בפירות שכ\"א מברך לעצמו:"
    },
    {
      "id": "orach_chaim-213-2",
      "section": 2,
      "text": "אין המברך מוציא אחרים אא\"כ יאכל וישתה עמהם ואז יוצאים בשמיעתן שמכוונין אליו אפי' לא יענו אמן:"
    },
    {
      "id": "orach_chaim-213-3",
      "section": 3,
      "text": "אין יוצא ידי חובתו בשמיעת הברכה אפי' יענה אמן אא\"כ שמעה מתחלתה ועד סופה ונתכוין לצאת בה ידי חובתו והמברך נתכוין ג\"כ להוציאו ידי חובתו:"
    }
  ]
}