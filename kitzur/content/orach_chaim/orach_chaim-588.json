{
  "id": "orach_chaim-588",
  "chapterLabel": "סימן 588",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-588-1",
      "section": 1,
      "text": "זמן תקיעת שופר. ובו ה סעיפים:זמן תקיעת שופר ביום ולא בלילה ומצותה משעת הנץ החמה ואילך ואם תקע משעלה עמוד השחר יצא ואם שמע מקצת תקיעה קודם שעלה עמוד השחר ומקצתה אחר שעלה עמוד השחר לא יצא: הגה ואם היה שיעור תקיעה במה ששמע ביום נתבאר סי' תקפ\"ז ס\"ג:"
    },
    {
      "id": "orach_chaim-588-2",
      "section": 2,
      "text": "שמע ט' תקיעות בט' שעות ביום יצא ואפי' הם מט' בני אדם תקיעה מזה ותרועה מזה ותקיעה מזה ויש אומרים דדוקא כשלא הפסיק ביניהם בקול שופר שאינו ראוי באותה בבא:"
    },
    {
      "id": "orach_chaim-588-3",
      "section": 3,
      "text": "שמע ט' תקיעות מט' בני אדם שתקעו כולם כאחד לא יצא שאין כאן פשוטה לפניה ופשוטה לאחריה: הגה ואם שנים תקעו כאחד כל הסדר ואפי' א' תקע בחצוצרות יצא דיהיב דעתיה על השופר: (הגהות אשירי וגמרא פרק ראוהו ב\"ד):"
    },
    {
      "id": "orach_chaim-588-4",
      "section": 4,
      "text": "היה זה צריך פשוטה ראשונה וזה צריך פשוטה אחרונה תקיעה אחת מוציאה את שניהם:"
    },
    {
      "id": "orach_chaim-588-5",
      "section": 5,
      "text": "י\"ט של ר\"ה שחל להיות בשבת אין תוקעין בשופר: הגה ואסור לטלטלו אם לא לצורך גופו ומקומו: (אור זרוע והגהות אשירי ס\"פ במה מדליקין):"
    }
  ]
}