{
  "id": "orach_chaim-018",
  "chapterLabel": "סימן י״ח",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-018-1",
      "section": 1,
      "text": "זמן ציצית. ובו ג סעיפים:לילה לאו זמן ציצית הוא דאמעיט מוראיתם אותו להרמב\"ם כל מה שלובש בלילה פטור אפי' הוא מיוחד ליום ומה שלובש ביום חייב אפי' מיוחד ללילה ולהרא\"ש כסות המיוחד לליל' פטור אפי' לובשו ביום וכסות המיוחד ליום או ליום ולילה חייב אפי' לובשו בלילה: הגה וספק ברכות להקל ע\"כ אין לברך עליו אלא כשלובשו ביום והוא מיוחד ג\"כ ליום [הגהות מיימוני] ואחר תפלת ערבית אע\"פ שעדיין יום הוא אין לברך עליו [פסקי מהרא\"י סי' קכ\"א] ובליל יו\"כ יתעטף בעוד יום וברך עליו [תשבץ]:"
    },
    {
      "id": "orach_chaim-018-2",
      "section": 2,
      "text": "סדינים אע\"פ שאדם ישן בהם בבקר אין מטילים בהם ציצית:"
    },
    {
      "id": "orach_chaim-018-3",
      "section": 3,
      "text": "מאימתי מברך על הציצית בשחר משיכיר בין תכלת שבה ללבן שבה: ואם לובשו מעלות השחר ואילך י\"א דמברך עליו וכן נוהגין [מרדכי פ\"ב דמגילה] ואם לבשו קודם לכן כגון בסליחות לא יברך עליו וכשיאיר היום ימשמש בו ויברך [תשב\"ץ]:"
    }
  ]
}