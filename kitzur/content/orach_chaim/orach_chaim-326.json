{
  "id": "orach_chaim-326",
  "chapterLabel": "סימן 326",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-326-1",
      "section": 1,
      "text": "דיני רחיצה בשבת. ובו יג סעיפים:אסור לרחוץ כל גופו אפי' כל אבר ואבר לבד אפילו במים שהוחמו מערב שבת בין אם הם בכלי בין אם הם בקרקע ואפילו לשפוך המים על גופו ולהשתתף אסור אבל מותר לרחוץ בהם פניו ידיו ורגליו: הגה או שאר איברים כל שאינו רוחץ כל גופו [ב\"י בשם הרא\"ש פרק תינוקות] והני מילי בחמי האור אבל בחמי טבריא מותר לרחוץ אפילו כל גופו יחד ואין צריך לומר בצוננין והא דשרי בחמי טבריא דוקא בקרקע אבל בכלי לא דאתי לאיחלופי בחמי האור:"
    },
    {
      "id": "orach_chaim-326-2",
      "section": 2,
      "text": "יש אומרים דהא דשרי בחמי טבריא דוקא בשאין המקום מקורה אבל אם המקום מקורה אסור משום דאתי לידי זיעה ואסור וי\"א דמותר להזיע בחמי טבריא:"
    },
    {
      "id": "orach_chaim-326-3",
      "section": 3,
      "text": "אמת המים שהיא חמה אסור להמשיך לתוכה אפילו מערב שבת סילון [פירוש צינור. מרזב וסילון דבר אחד הם של צונן ופי הסילון יוצא חוץ לאמה ומימיו נשפכים לעוקא [פירוש גומא] שבקרקע ואם המשיכו אסורים אפילו המים שנכנסו לה מערב שבת ברחיצה ובשתייה כאלו הוחמו בשבת ואם הביא סילון של מים מערב יום טוב ביום טוב כחמין שהוחמו ביום טוב ואסורי' ברחיצה ומותרים בשתייה:"
    },
    {
      "id": "orach_chaim-326-4",
      "section": 4,
      "text": "לא ישתטף אדם בצונן כל גופו ויתחמם כנגד המדורה מפני שמפשיר מים שעליו ונמצא כרוחץ כל גופו בחמין אבל מותר להשתטף בצונן אחר שנתחמם אצל האש:"
    },
    {
      "id": "orach_chaim-326-5",
      "section": 5,
      "text": "י\"א שצריך ליזהר שלא לחמם ידיו אצל האש אחר נטילה אם לא ינגבם תחלה יפה:"
    },
    {
      "id": "orach_chaim-326-6",
      "section": 6,
      "text": "אסור ליתן ע\"ג בטנו כלי שיש בו מים חמין ואפילו בחול מפני הסכנה שפעמים שהם רותחים [אבל מותר להחם בגד וליתנו על בטנו] [טור]:"
    },
    {
      "id": "orach_chaim-326-7",
      "section": 7,
      "text": "הרוחץ בנהר צריך שינגב גופו יפה כשעולה מהנהר מפני שלא ישארו המים עליו ויטלטלם ד' אמות בכרמלית לפי שהעולה מן הרחיצה יש רבוי מים על גופו אבל ההולך בר\"ה ומטר סוחף על ראשו ועל לבושו לא הקפידו בו:"
    },
    {
      "id": "orach_chaim-326-8",
      "section": 8,
      "text": "אדם מותר לטבול מטומאתו בשבת:"
    },
    {
      "id": "orach_chaim-326-9",
      "section": 9,
      "text": "מותר לרחוץ פניו ידיו ורגליו בדברים שאינם משירים שער מעורבים עם דברים המשירים ובלבד שלא יהיה הרוב מדבר המשיר:"
    },
    {
      "id": "orach_chaim-326-10",
      "section": 10,
      "text": "מותר לרחוץ ידיו במורסן: הגה דגיבול כלאחר יד שרי ואסור לרחוץ ידיו במלח [אגודה] כ\"ש בבורית שקורין זיי\"ף בל\"א [בנימין זאב סימן רע\"ח] או בשאר חלב שנימח על ידו והוי נולד [פרק במה אשה וסמ\"ג והגה\"מ פכ\"א וטור סי' שכ\"ח]:"
    },
    {
      "id": "orach_chaim-326-11",
      "section": 11,
      "text": "מרחץ שסתמו נקביו מע\"ש למוצאי שבת רוחץ בו מיד אבל אם לא סתמו נקביו אע\"פ שמאליו הוחם בשבת צריך להמתין לערב בכדי שיעשו לפי שאסור לעשות כן גזירה שמא יחתה בגחלים:"
    },
    {
      "id": "orach_chaim-326-12",
      "section": 12,
      "text": "אסור ליכנס למרחץ אפילו להזיע [וי\"א דאפילו לעבור במרחץ במקום שיכול להזיע אסור] (רש\"י וטור):"
    },
    {
      "id": "orach_chaim-326-13",
      "section": 13,
      "text": "עיר שישראל ועכו\"ם דרים בה ויש בה מרחץ רוחצת בשבת אם רוב עכו\"ם מותר לרחוץ בה במ\"ש מיד ואם רוב ישראל או אפילו מחצה על מחצה אסור למוצאי שבת עד כדי שיוחם:"
    }
  ]
}