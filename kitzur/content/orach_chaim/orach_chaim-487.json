{
  "id": "orach_chaim-487",
  "chapterLabel": "סימן תפ״ז",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-487-1",
      "section": 1,
      "text": "סדר תפלת ערבית של פסח. ובו ד סעיפים:סדר היום ערבית ושחרית ומנחה אומר שלש ראשונו' ושלש אחרונו' וקדושת היום באמצע אתה בחרתנו וכו' ותתן לנו יי אלהינו את יום חג המצות הזה את יום טוב מקרא קודש הזה (ע\"ל סי' ת\"צ סעיף ג') זמן חירותינו יעלה ויבא והשיאנו וחותם מקדש ישראל והזמני' ואם אמר מקדש השבת וחזר בו תוך כדי דיבור יצא אחרי שהוא יודע שהוא יום טוב ואם חל בשבת אומר את יום המנוח הזה ואת יום חג המצו' הזה וחותם מקדש השבת וישראל והזמנים ואין אומרים ברכת מעין שבע:"
    },
    {
      "id": "orach_chaim-487-2",
      "section": 2,
      "text": "אין שליח צבור מקדש בבית הכנס':"
    },
    {
      "id": "orach_chaim-487-3",
      "section": 3,
      "text": "שכח לומר אתה בחרתנו ואמר יעלה ויבא יצא: הגה ואפילו היה שבת אם הזכיר יעלה ויבא יצא (ב\"י בשם א\"ח) ואם אמר אתה בחרתנו והזכיר בו שבת אפ\"ה צריך לחזור ולהזכירו ביעלה ויבא (תשובת מהרי\"ל) מיהו אם לא הזכירו ביעלה ויבא אין צריך לחזור (ב\"י) וש\"צ ששכח להזכיר של יו\"ט בשחרית ע\"ל סימן קנ\"ו:"
    },
    {
      "id": "orach_chaim-487-4",
      "section": 4,
      "text": "בליל ראשון של פסח גומרין ההלל בציבור בנעימ' בברכה תחלה וסוף וכן בליל שני של שני ימים טובי' של גליות: הגה וכל זה אין נוהגים כן כי אין אנו אומרים בלילה בבהכ\"נ ההלל כלל:"
    }
  ]
}