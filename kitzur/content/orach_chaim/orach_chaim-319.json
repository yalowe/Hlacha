{
  "id": "orach_chaim-319",
  "chapterLabel": "סימן 319",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-319-1",
      "section": 1,
      "text": "דיני הבורר בשבת. ובו יז סעיפים:הבורר אוכל מתוך פסולת או שהיו לפניו שני מיני אוכלים ובירר מין ממין אחר בנפה ובכברה חייב בקנון ובתמחוי פטור אבל אסור ואם ביררם בידו כדי לאכול לאלתר מותר: הגה וכל מה שבורר לצורך אותה סעודה שמיסב בה מיד מקרי לאלתר [המגיד פ\"ח ור\"י ני\"ב ח\"ח וב\"י וטור ורא\"ש] ואפי' אחרים אוכלים עמו שרי [תוס' פ' כלל גדול] ולכן מותר לברור הירק שקורין שלאט\"ן מן העלין המעופשין שבו כל מה שצריך לאכול באותה סעודה [ב\"י סימן שכ\"א]:"
    },
    {
      "id": "orach_chaim-319-2",
      "section": 2,
      "text": "הבורר אוכל מתוך הפסולת בידו להניחו אפי' לבו ביום נעשה כבורר לאוצר וחייב:"
    },
    {
      "id": "orach_chaim-319-3",
      "section": 3,
      "text": "היו לפניו שני מיני אוכלים מעורבים בורר אחד מאחד ומניח [השני כדי] לאכול מיד: הגה ושני מיני דגים מקרי שני מיני אוכלים ואסור לברור א' מחבירו אלא בידו כדי לאכלו מיד אע\"פ שהחתיכות גדולות וכל אחת ניכרת בפני עצמה אבל כל שהוא מין א' אע\"פ שבורר חתיכות גדולות מתוך קטנות לא מיקרי ברירה ואפילו היו שני מינים ובורר משניהם ביחד הגדולות מתוך הקטנות או להיפך שרי הואיל ואינו בורר מין אחד מתוך חבירו [תה\"ד סי' נ\"ז]. ואם בירר והניח לאחר זמן אפילו לבו ביום כגון שבירר שחרית לאכול בין הערבים חייב:"
    },
    {
      "id": "orach_chaim-319-4",
      "section": 4,
      "text": "הבורר פסולת מתוך אוכל אפי' בידו אחת חייב: הגה ואפי' האוכל מרובה ויש יותר טורח בברירת האוכל אפ\"ה לא יברור הפסולת אפי' כדי לאכול לאלתר (ב\"י):"
    },
    {
      "id": "orach_chaim-319-5",
      "section": 5,
      "text": "הבורר תורמסין מתוך פסולת שלה' חייב מפני שהפסול' שלהם ממתקת אותם כשישלקו אותן עמהם ונמצא כבורר פסולת מתוך אוכל וחייב:"
    },
    {
      "id": "orach_chaim-319-6",
      "section": 6,
      "text": "אין מוללין מלילות אלא מולל בשינוי מעט בראשי אצבעותיו. הגה ואע\"פ שמפרק האוכל מתוך השבלים הואיל ואינו מפרק רק כלאחר יד כדי לאכול שרי ויש מחמירין [מרדכי ור\"ן פ\"ק דיו\"ט] ולכן אסור לפרוק האגוזים לוזים או אגוזים גדולים מתוך קליפתן הירוקה (מהרי\"ל) וטוב להחמיר מאחר דיכול לאכלן כן בלא פירוק:"
    },
    {
      "id": "orach_chaim-319-7",
      "section": 7,
      "text": "היו לו מלילות מע\"ש לא ינפה בקנון (פרש\"י כלי שראשו אחד רחב והשני עשוי כמין מרזב ונותנין הקטניות בראשו הרחב ומנענע האוכל ומתגלגל דרך המרזב והפסולת נשאר בכלי) ותמחוי (פי' קערה גדולה) ולא בשתי ידיו אלא מנפה בידו אחת בכל כוחו:"
    },
    {
      "id": "orach_chaim-319-8",
      "section": 8,
      "text": "אין שורין את הכרשינין (פי' הערוך ויצ\"ה בלע\"ז) דהיינו שמציף מים עליהם בכלי כדי להסיר הפסולת ולא שפין אותן ביד כדי להסיר הפסולת דהוה ליה כבורר אבל נותנן בכברה אע\"פ שנופל הפסולת דרך נקבי הכברה:"
    },
    {
      "id": "orach_chaim-319-9",
      "section": 9,
      "text": "משמרת אפילו תלויה מע\"ש אסור ליתן בה שמרים אבל אם נתן בה שמרים מע\"ש מותר ליתן עליהם מים כדי שיחזרו צלולים לזוב:"
    },
    {
      "id": "orach_chaim-319-10",
      "section": 10,
      "text": "יין או מים שהם צלולים מותר לסננן במשמרת. הגה ואע\"פ שיש בו קסמים דקין הואיל וראוין לשתות בלאו הכי (סמ\"ג) אבל בסודרים אסור משום ליבון ויין ושאר משקין מותר ואם הם עכורים בין מים בין יין אסור לסננם ולהרמב\"ם במשמרת אסור ואפי' מים ויין צלולים ואפי' בסודרים לא התירו אלא בצלולין אבל לא בעכורים ויין מגתו כל זמן שהוא תוסס (פירוש שנראה כרותח) טורף חבית בשמריה ונותן לתוך הסודר:"
    },
    {
      "id": "orach_chaim-319-11",
      "section": 11,
      "text": "כשמסננין היין בסודר צריך ליזהר שלא יעשה גומא (בסודר) לקבל היין משום שינוי:"
    },
    {
      "id": "orach_chaim-319-12",
      "section": 12,
      "text": "כל מקום שמותר לסנן יין בסודר מותר לסננו בכפיפה מצרית (פי' קופה שעושין מן הגומא וממיני ערבה) ויזהר שלא יגביה הכפיפה משולי הכלי טפח משום שינוי:"
    },
    {
      "id": "orach_chaim-319-13",
      "section": 13,
      "text": "כלי שמערין (פי' שמריקין) בו יין מהחבית לא יתן בפיו קשים וקסמים בחזקה שאין לך מסננת גדולה מזו:"
    },
    {
      "id": "orach_chaim-319-14",
      "section": 14,
      "text": "מותר לערות בנחת מכלי לחבירו ובלבד שיזהר שכשיפסק הקילוח ומתחילין לירד נצוצות קטנות הנישופות באחרונה מתוך הפסולת יפסיק ויניחם עם השמרים שאם לא יעשה כן הניצוצות מוכחי שהוא בורר (מותר להגביה החבית על איזה דבר כדי שיקלח ממנו היין היטב) (רוקח ה' י\"ט וב\"י):"
    },
    {
      "id": "orach_chaim-319-15",
      "section": 15,
      "text": "מסננת שנתן בה חרדל לסננו מותר ליתן בה ביצה אע\"פ שהחלמון יורד למטה עם החרדל והחלבון נשאר למעלה:"
    },
    {
      "id": "orach_chaim-319-16",
      "section": 16,
      "text": "מים שיש בהם תולעים מותר לשתותן על ידי מפה בשבת דלא שייך בורר ומשמר אלא במתקן הענין קודם אכילה או שתייה אבל אם בשעת שתייה מעכב את הפסולת שלא יכנס לתוך פיו אין זה מעין מלאכה ומותר:"
    },
    {
      "id": "orach_chaim-319-17",
      "section": 17,
      "text": "המחבץ [פי' שמוציא החמאה מן החלב] תולדת בורר הוא לפיכך אע\"פ שנותנים שומשמין ואגוזים לדבש לא יחבצם בידו [וע\"ל סי' ש\"מ סי\"א]. הגה הרוקק ברוח בשבת והרוח מפזר הרוק חייב משום זורה [מהרי\"ל בשם א\"ז וירושלמי פרק כלל גדול]:"
    }
  ]
}