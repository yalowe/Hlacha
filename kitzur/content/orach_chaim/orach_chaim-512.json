{
  "id": "orach_chaim-512",
  "chapterLabel": "סימן undefinedי״ב",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-512-1",
      "section": 1,
      "text": "שלא לבשל לצורך עכו\"ם בי\"ט. ובו ג סעיפים:אין מבשלים לצורך עכו\"ם ביום טוב לפיכך אסור להזמינו שמא ירבה בשבילו ודוקא להזמינו: הגה לביתו אבל לשלוח לביתו על ידי עכו\"ם שרי (הגהו' מיימוני פ\"א בשם א\"ז) אבל עבדו ושפחתו וכן שליח שנשתלח לו וכן עכו\"ם שבא מאליו מותר להאכילו עמו ולא חיישינן שמא ירבה בשבילו: הגה ומותר להרבות בשביל עבדו ושפחתו באותה קדירה שמבשל בה לעצמו (מרדכי פ\"ב דביצה) אבל לשאר עכו\"ם בכל ענין אסור (א\"ח ותוס') וישראל האופה בתנור של עכו\"ם וצריך לתת לו פת אחד לא ייחד לעכו\"ם אחד קודם אפייה דאז אופה של עכו\"ם אלא יאפה סתם ויתן לו אח\"כ א' (כל בו):"
    },
    {
      "id": "orach_chaim-512-2",
      "section": 2,
      "text": "בני החיל שנתנו קמח שלהם לישראל לאפות להם פת אם אינם מקפידים כשישראל נותן ממנו לתינוק מותר לאפות להם:"
    },
    {
      "id": "orach_chaim-512-3",
      "section": 3,
      "text": "אסור לבשל ולאפות לצורך כלבים אבל מותר לטלטל מזונות וליתן לפניהם: הגה אבל אסור להוציא בשבילו מרשות לרשות (הגהת מיימוני והמגיד פ\"א) וכן אסור לגבל המורסן לעופות (מרדכי) כי אם ע\"י שינוי (כל בו) ומותר להרבות בשביל הכלבים באותה קדירה שמבשל בה לעצמו אפי' אם יש לו דבר אחר שיוכל ליתן לכלבים אם היה רוצה (ב\"י בשם הר\"ן והירושלמי):"
    }
  ]
}