{
  "id": "orach_chaim-321",
  "chapterLabel": "סימן שכ״א",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-321-1",
      "section": 1,
      "text": "דיני תולש בשבת ודין טוחן ודין תיקוני מאכל או מעבד ולש. ובו יט סעיפים:חבילי פאה אזוב וקורנית [פירוש מין עשב] הכניסן לעצים אין מסתפקין מהם הכניסן למאכל בהמה קוטם ואוכל ביד אבל לא בכלי ומולל בראשי אצבעותיו:"
    },
    {
      "id": "orach_chaim-321-2",
      "section": 2,
      "text": "אין עושין מי מלח הרבה ביחד לתת לתוך הכבשים משום דדמי לעיבוד אבל יכול לעשות ממנו מעט לתת לתוך התבשיל ואם נתן לתוכו שני שלישי מלח אסור לעשות ממנו אפילו מעט:"
    },
    {
      "id": "orach_chaim-321-3",
      "section": 3,
      "text": "אסור למלוח חתיכות צנון ד' או ה' ביחד מפני שנראה ככובש כבשין והכובש אסור מפני שהוא כמבשל אלא מטבל כל אחת לבדה ואוכלה אבל בצים מותר למלחן:"
    },
    {
      "id": "orach_chaim-321-4",
      "section": 4,
      "text": "יש מי שכתב שמותר לטבול כמה חתיכות צנון אחת אחת לבדה ולהניחם יחד לפניו כדי לאכלם מיד זו אחר זו:"
    },
    {
      "id": "orach_chaim-321-5",
      "section": 5,
      "text": "אסור למלוח בשר מבושל או ביצה מבושלת להניחה:"
    },
    {
      "id": "orach_chaim-321-6",
      "section": 6,
      "text": "אין למלוח ביחד הרבה פולין ועדשים שנתבשלו בקליפתן:"
    },
    {
      "id": "orach_chaim-321-7",
      "section": 7,
      "text": "מותר לדוך פלפלין אפילו הרבה יחד והוא שידוכם בקתא של סכין ובקערה:"
    },
    {
      "id": "orach_chaim-321-8",
      "section": 8,
      "text": "אין כותתין מלח במדוך של עץ אבל מרסק הוא ביד של סכין ובעץ הפרור ואינו חושש: הגה ודוקא מלח הגס אבל מלח שהיה דק מתחלה ונתבשל ונעשה פתיתין מותר לחתכן בסכין כמו שחותך הפת [כל בו]:"
    },
    {
      "id": "orach_chaim-321-9",
      "section": 9,
      "text": "מותר לחתוך בשר מבושל או צלי דק דק בסכין: הגה אבל אסור לחתוך דק דק בשר חי לפני העופות הואיל ואינן יכולים לאכלו בלא חיתוך קמשוי לה אוכל [תה\"ד סי' כ\"ז] [ועיין לעיל סי' שכ\"ד ס\"ז]:"
    },
    {
      "id": "orach_chaim-321-10",
      "section": 10,
      "text": "אסור לגרור הגבינה בשבת במורג חרוץ בעל פיפיות שקורין ראלי\"ו:"
    },
    {
      "id": "orach_chaim-321-11",
      "section": 11,
      "text": "מותר להשקות את התלוש כדי שלא יכמוש:"
    },
    {
      "id": "orach_chaim-321-12",
      "section": 12,
      "text": "המחתך הירק דק דק חייב משום טוחן. הגה וה\"ה דאסור לחתוך גרוגרות וחרובים לפני זקנים [ב\"י בשם תוספתא] ודוקא פירות וכדומה לזה אסור אבל מותר לפרר לחם לפני התרנגולים דהואיל וכבר נטחן אין לחוש דאין טוחן אחר טוחן [הגה\"מ פרק כ\"א ומרדכי ור\"ן פרק כלל גדול וסמ\"ג] וכל זה לא מיירי אלא לחותך ומניח אבל אם לאכלו מיד הכל שרי מידי דהוי אבורר לאכול מיד דשרי [תשובת הרשב\"א והר\"ן פרק כלל גדול] כדלעיל סי' שי\"ט:"
    },
    {
      "id": "orach_chaim-321-13",
      "section": 13,
      "text": "אסור לרדות דבש מהכורת [פי' הקן שהדבורים עושים בו הדבש] מפני שדומה לתולש: הגה ודוקא אם דבוקים בכוורת [המגיד פרק כ\"א] אבל אם נתלשו מבעוד יום או שנתרסקו מבעוד יום והדבש צף בכוורת מותר לרדותו בשבת [ב\"י]:"
    },
    {
      "id": "orach_chaim-321-14",
      "section": 14,
      "text": "אין מגבלין (פי' נתינת מים בקמח נקרא גיבול) קמח קלי הרבה שמא יבא ללוש קמח שאינו קלוי ומותר לגבל את הקלי מעט מעט אבל תבואה שלא הביאה שליש שקלו אותה ואח\"כ טחנו אותה טחינה גסה שהרי הוא כחול והיא הנקראת שתיתא מותר לגבל ממנה בחומץ וכיוצא בו הרבה בבת אחת והוא שיהי' רך אבל קשה אסור מפני שנראה כלש (ואפי' ברך) צריך לשנות כיצד נותן את השתיתא ואח\"כ נותן את החומץ:"
    },
    {
      "id": "orach_chaim-321-15",
      "section": 15,
      "text": "חרדל שלשו מע\"ש למחר יכול לערבו הן ביד הן בכלי ונותן לתוכו דבש ולא יטרוף לערבו בכח אלא מערבו מעט מעט:"
    },
    {
      "id": "orach_chaim-321-16",
      "section": 16,
      "text": "שחלים [פי' שחלים בערבי תכא לשאר ובלע\"ז קרישין] שהכן מערב שבת למחר נותן יין וחומץ ולא יטרוף אלא מערב וכן שום שדכו מע\"ש למחר נותן פול וגריסין ולא יטרוף אלא מערב: הגה וי\"א דלא יערב בכף אלא ביד [אור זרוע ומרדכי סוף פרק תולין] ויש אומרים דהא דשרי לערב משקה בחרדל דוקא שנתנו מבעוד יום אבל בשבת אסור לתת משקה בחרדל או בשום הכתושים משום לש: הגה ואם נתן האוכל תחלה ואח\"כ החומץ או היין ומערבו באצבעו שרי דהוי שינוי כמו בשתיתא דלעיל וכן נוהגין להתיר ע\"י שינוי ומקום שדרכו לעשות כך בחול יתן בשבת החומץ תחלה ואח\"כ האוכל:"
    },
    {
      "id": "orach_chaim-321-17",
      "section": 17,
      "text": "מותר לעשות יינומלין שהוא יין ישן דבש ופלפלין מפני שהוא לשתיה ואין עושין אלונתית שהוא יין ישן ומים צלולים ושמן אפרסמון שהוא לרפואה:"
    },
    {
      "id": "orach_chaim-321-18",
      "section": 18,
      "text": "אין שורין את החלתית לא בפושרין ולא בצוננין שדרך לשרותו לרפואה אבל נותנו לתוך החומץ ומטבל בו פתו היה שרוי מאתמול מותר לשתותו בשבת ואם שתה ממנו יום חמישי ויום ששי וצריך לשתותו גם בשבת מותר שכך הוא דרך רפואתו לשתותו שבעה ימים זה אחר זה הילכך מותר לשרותו בצונן וליתנו בחמה מפני שהוא סכנה אם לא ישתה ממנו:"
    },
    {
      "id": "orach_chaim-321-19",
      "section": 19,
      "text": "שום בוסר ומלילות שריסקן מערב שבת מחוסרים דיכה אסור לגמור דיכתן בשבת ואם אין מחוסרים אלא שחיקה מותר לגמור בשבת לפיכך מותר לגמור שחיקת הריפות בעץ פרור בקדירה בשבת אחר שמורידין אותה מעל האש: הגה ומותר להחליק האוכל בשבת ולא הוי בזה משום ממחק הואיל ואפשר לאכלו בלא זה ומ\"מ המחמיר במאכל של תפוחים וכדומה שדרכו בכך תע\"ב [מרדכי ר\"פ כלל גדול] אסור לקלוף שומים ובצלים כשקולף להניח אבל לאכול לאלתר שרי ועיין לקמן סימן שי\"ט [סמ\"ג הגה\"מ סי' כ\"ב וב\"י בשם סמ\"ק ותה\"ד ורבינו ירוחם]:"
    }
  ]
}