{
  "id": "orach_chaim-095",
  "chapterLabel": "סימן צ״ה",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-095-1",
      "section": 1,
      "text": "כיוון איבריו בשעת תפלה. ובו ד סעיפים:יכוין רגליו זה אצל זה בכוון כאלו אינם אלא אחד להדמות למלאכים דכתיב בהן ורגליהם רגל ישרה כלומר רגליהם נראים כרגל אחד: (וי\"א כשעומד להתפלל ילך לפניו ג' פסיעות דרך קירוב והגשה לדבר שצריך לעשות) (רוקח):"
    },
    {
      "id": "orach_chaim-095-2",
      "section": 2,
      "text": "צריך שיכוף ראשו מעט שיהיו עיניו למטה לארץ ויחשוב כאלו עומד בבית המקדש ובלבו יכוין למעלה לשמים:"
    },
    {
      "id": "orach_chaim-095-3",
      "section": 3,
      "text": "מניח ידיו על לבו כפותין (פי' כקשורין) הימנית על השמאלית ועומד כעבד לפני רבו באימה ביראה ובפחד ולא יניח ידיו על חלציו מפני שהוא דרך יוהרא: (וע\"ל ריש סימן צ\"ז):"
    },
    {
      "id": "orach_chaim-095-4",
      "section": 4,
      "text": "טוב לכוין רגליו גם בשעה שאומר קדושה עם ש\"צ:"
    }
  ]
}