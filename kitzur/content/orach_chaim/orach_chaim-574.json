{
  "id": "orach_chaim-574",
  "chapterLabel": "סימן undefinedע״ד",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-574-1",
      "section": 1,
      "text": "שנותנין בתענית חומרי מקום שיצא ושהלך לשם. ובו ה סעיפים:ההולך ממקום שמתענין למקום שאין מתענין ודעתו לחזור צריך להתענות כל תעניות שקבלו עליהם:"
    },
    {
      "id": "orach_chaim-574-2",
      "section": 2,
      "text": "ההולך ממקום שאין מתענים למקום שמתענים יתענה עמהם אפילו דעתו לחזור ומיהו כיון שלא קבלו עליו תענית אם יצא מן העיר חוץ לתחום מותר לאכול ואינו צריך להשלים: הגה ודוקא שבא לשם ביום התענית אבל אם בא לשם מבעוד יום צריך לקבל עליו התענית וצריך להשלימו (טור):"
    },
    {
      "id": "orach_chaim-574-3",
      "section": 3,
      "text": "שכח ואכל אל יתראה בפניהם כאלו אכל ואל ינהג עידונין בעצמו לומר הואיל ואכלתי מעט אוכל הרבה (ואפי' שלא בפניהם אסור לנהוג עידונין בעצמו) (מרדכי פ\"ק דתענית):"
    },
    {
      "id": "orach_chaim-574-4",
      "section": 4,
      "text": "מצוה להרעיב אדם עצמו בשנת רעבון ואסור לשמש בו מטתו חוץ מליל טבילה ולחשוכי בנים (פי' ולמנועי בנים) מותר (וע' לעיל סי' ר\"מ סעי' י\"ב):"
    },
    {
      "id": "orach_chaim-574-5",
      "section": 5,
      "text": "כל הפורש מן הצבור אינו רואה בנחמתן וכל המצטער עמהם זוכה ורואה בנחמתן:"
    }
  ]
}