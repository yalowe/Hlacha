{
  "id": "orach_chaim-175",
  "chapterLabel": "סימן קע״ה",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-175-1",
      "section": 1,
      "text": "דיני ברכת הטוב והמטיב על היין. ובו ו סעיפים:הביאו להם יין אחר אינו מברך בורא פרי הגפן אבל מברך עליו הטוב והמטיב: הגה אע\"ג שאין לו עוד מן הראשון (ב\"י) ולאו דוקא הביאו להם מחדש אלא ה\"ה אם היה להם מתחלה ב' יינות מברכין על השני הטוב והמטיב: הגה ודוקא שלא היו לפניו יחד כשבירך בורא פרי הגפן אבל אם היו ביחד אינו צריך לברך אלא בורא פרי הגפן כמו שיתב' סעיף ג' (ד\"ע להשוות הטור עם מרדכי פ' הרואה) (ב\"י):"
    },
    {
      "id": "orach_chaim-175-2",
      "section": 2,
      "text": "מברכין הטוב והמטיב על כל שינוי יין מן הסתם אפי' אינו יודע שהשני משובח מהראשון כל שאינו יודע שהוא גרוע ממנו: (הגה ואין חילוק בין שניהם חדשים או אחד חדש וא' ישן (ב\"י בשם תוס' פ' הרואה וטור ותרומת הדשן סי' ל\"ד) ואפילו שתה ממנו תוך שלשים יום. י\"א דאם שתה תחלה יין אדום והביאו לו יין לבן אע\"פ שהוא יותר גרוע מברך הטוב והמטיב לפי שהוא בריא לגוף יותר מן האדום (מרדכי פ' ערבי פסחים):"
    },
    {
      "id": "orach_chaim-175-3",
      "section": 3,
      "text": "הביאו לו יין רע ויין טוב כאחד יברך מיד בורא פרי הגפן על הטוב ופוטר את הרע ולא יברך על הרע תחלה בורא פרי הגפן כדי לברך אחריו הטוב והמטיב כי לעולם יש לברך על העיקר ועל החביב תחלה:"
    },
    {
      "id": "orach_chaim-175-4",
      "section": 4,
      "text": "אין לברך הטוב והמטיב אלא אם כן יש אחר עמו דהכי משמע הטוב לו והמטיב לחבירו והוא הדין אם אשתו ובניו עמו אבל אם הוא יחידי לא:"
    },
    {
      "id": "orach_chaim-175-5",
      "section": 5,
      "text": "אם רבים מסובים בסעודה כל אחד מברך לעצמו הטוב והמטיב ולא יברך אחד לכלם דחיישינן שמא יקדימו קנה לושט כשיענו אמן: הגה אבל אם היו מסובים לשתות בלא אכילה אחד מברך לכלם (וע\"ל ס\"ס קע\"ד):"
    },
    {
      "id": "orach_chaim-175-6",
      "section": 6,
      "text": "יין של שתי חביות והכל ממין אחד אם בתוך מ' יום לבצירתו שמוהו בשני כלים חשיבי כשני מינים ומברכין עליו הטוב והמטיב ואם לאחר מ' יום חלקוהו אין מברכין עליו הואיל והכל ממין אחד."
    }
  ]
}