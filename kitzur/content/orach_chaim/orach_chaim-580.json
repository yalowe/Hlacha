{
  "id": "orach_chaim-580",
  "chapterLabel": "סימן 580",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-580-1",
      "section": 1,
      "text": "ימים שמתענים בהם. ובו ג סעיפים:אלו הימים שאירעו בהם צרו' לאבותינו וראוי להתענו' בהם ואע\"פ שמקצתם בראש חודש יש מי שאומר שיתענו בו (וטוב שלא להשלים בראש חודש):"
    },
    {
      "id": "orach_chaim-580-2",
      "section": 2,
      "text": "באחד בניסן מתו בני אהרן בעשרה בו מתה מרים ונסתלק הבאר בכ\"ו בו מת יהושע בן נון בעשרה באייר מת עלי הכהן ושני בניו ונשבה ארון ה' בכ\"ח בו מת שמואל הנביא בכ\"ג בסיון בטלו הביכורים מלעלו' לירושלים בימי ירבעם בן נבט בכ\"ה בו נהרג רשב\"ג ורבי ישמעאל ור\"ח סגן הכהנים בכ\"ז בו נשרף רבי חנניא בן תרדיון וספר תורה עמו בא' באב מת אהרן הכהן בי\"ח בו כבה נר מערבי בימי אחז בי\"ז באלול מתו מוציאי דבת הארץ. בה' בתשרי מתו עשרים איש מישראל ונחבש ר' עקיבא בז' בו נגזרה גזירה על אבותינו שימותו בחרב וברעב ובדבר מפני מעשה העגל בז' במרחשוון עיורו עיני צדקיהו ושחטו בניו לעיניו בכ\"ח בכסליו שרף יהויקים המגילה שכתב ברוך מפי ירמיהו בשמונה בטבת נכתבה התורה יונית בימי תלמי המלך והיה חושך בעולם שלשה ימים בט' בו לא נודע איזה היא הצרה שאירע בו בה' בשבט מתו הזקנים שהיו בימי יהושע בכ\"ג בו נתקבצו כל ישראל על שבט בנימין על ענין פלגש בגבעה בז' באדר מת משה רבינו ע\"ה בט' בו נחלקו בית שמאי ובית הלל:"
    },
    {
      "id": "orach_chaim-580-3",
      "section": 3,
      "text": "יש מי שאומר שגזרו שיהיו מתענין בכל שני וחמישי על חורבן הבי' ועל התור' שנשרפה ועל חילול השם ולעתיד לבא יהפכם ה' לששון ולשמחה:"
    }
  ]
}