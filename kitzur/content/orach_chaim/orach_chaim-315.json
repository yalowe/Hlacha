{
  "id": "orach_chaim-315",
  "chapterLabel": "סימן שי״ה",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-315-1",
      "section": 1,
      "text": "דברים האסורים משום אוהל בשבת. ובו יג סעיפים:אסור לעשות אהל בשבת ויו\"ט אפי' הוא עראי ודוקא גג אבל מחיצות מותר ואין מחיצה אסורה אא\"כ נעשית להתיר סוכה או להתיר טלטול: הגה אבל מחיצה הנעשית לצניעות בעלמא שרי (טור) ולכן מותר לתלות וילון לפני הפתח אף על גב שקבוע שם (א\"ז וב\"י) וכן פרוכת לפני ארון הקודש ובלבד שלא יעשה אהל בגג טפח (ב\"י וכלבו) וכן מותר לעשות מחיצה לפני החמה או הצינה או בפני הנרות שלא יכבה אותן הרוח (מרדכי ריש פרק כירה) אבל אסור לעשות מחיצה בפני אור הנר כדי שישמש מטתו (ד\"ע) וכן לפני ספרים כדי לשמש או לעשות צרכיו אם לא שהיה מבעוד יום טפח שאז מותר להוסיף עליה בשבת (מרדכי ריש פ' כירה):"
    },
    {
      "id": "orach_chaim-315-2",
      "section": 2,
      "text": "עצים שתוקעין ראשן האחד בדופן הספינה וכופפין ראשם השני בדופן השני של הספינה ופורסין מחצלת עליהם לצל אם יש ברחבן טפח או אפי' אין ברחבן טפח אם אין בין זה לזה ג' טפחים חשיבי כאוהל ומותר לפרוס עליהם בשבת מחצלות דהוה ליה תוספת אהל עראי ושרי ומטעם זה מחצלת פרוסה כדי טפח מותר לפרוס שאר המחצלת בשבת וטפח שאמרו חוץ מן הכריכה:"
    },
    {
      "id": "orach_chaim-315-3",
      "section": 3,
      "text": "מטה כשמעמידים אותה אסור להניח הרגלים תחלה ולהניח עליהם הקרשים אלא ישים הקרשים תחלה באויר ואח\"כ הרגלים תחתיהם והני מילי כשהרגלים הם דפים מחוברי' כמו דופני התיבה אבל רגלים של מטות שלנו וכן רגלי השלחן מותר בכל גוונא:"
    },
    {
      "id": "orach_chaim-315-4",
      "section": 4,
      "text": "מטה שהיא מסורגת (פי' נארגת) בחבלים אם יש בין חבל לחבל ג' טפחים אסור לפרוס עליה סדין משום דעביד אהלא וכן אסור לסלק בגד התחתון מעליה משום דקא סתר אהלא ואם היה עליה כר או כסת או בגד פרוס מע\"ש כשיעור טפח מותר לפרוס בשבת על כל המטה:"
    },
    {
      "id": "orach_chaim-315-5",
      "section": 5,
      "text": "כסא העשוי פרקים וכשרוצים לישב עליו פותחין אותה והעור נפתח וכשמסירים אותו סוגרים אותו והעור נכפל מותר לפתחו לכתחלה:"
    },
    {
      "id": "orach_chaim-315-6",
      "section": 6,
      "text": "כשמסדרים חביות זו על גב זו אחת ע\"ג שתים אוחז בידו העליונים ויסדר התחתונות תחתיה אבל לא יסדר התחתונות תחלה ויניח העליונה עליהן:"
    },
    {
      "id": "orach_chaim-315-7",
      "section": 7,
      "text": "מותר להניח ספר א' מכאן ואחד מכאן ואחד על גביהן: הגה הואיל ואינו צריך לאויר שתחתיהן (טור ור\"ן ריש פרק תולין והמגיד פכ\"ב):"
    },
    {
      "id": "orach_chaim-315-8",
      "section": 8,
      "text": "כל אוהל משופע שאין בגגו טפח ולא בפחות מג' סמוך לגגו רוחב טפח הרי זה אוהל עראי והעושה אותו לכתחלה בשבת פטור:"
    },
    {
      "id": "orach_chaim-315-9",
      "section": 9,
      "text": "משמרת שתולין אותה לתת בה שמרים לסננן ומותחין פיה לכל צד חשוב עשיית אהל ואסור לנטותה:"
    },
    {
      "id": "orach_chaim-315-10",
      "section": 10,
      "text": "טלית כפולה שהיו עליו חוטין שהיתה תלויה בהם מע\"ש מותר לנטותה ומותר לפרקה וכן הפרוכת:"
    },
    {
      "id": "orach_chaim-315-11",
      "section": 11,
      "text": "כילת חתנים שאין בגגה טפח ולא בפחות מג' סמוך לגגה רוחב טפח הואיל שהיא מתוקנת לכך מותר לנטותה ומותר לפורקה והוא שלא תהא משולשלת מעל המטה טפח:"
    },
    {
      "id": "orach_chaim-315-12",
      "section": 12,
      "text": "הנוטה פרוכת וכיוצא בה צריך ליזהר שלא יעשה אוהל בשעה שנוטה לפיכך אם היא פרוכת גדולה תולין אותה שנים אבל א' אסור ואם היתה כילה שיש לה גג אין מותחין אותה ואפי' עשרה שאי אפשר שלא תגבה מעט מעל הארץ ותעשה אהל עראי:"
    },
    {
      "id": "orach_chaim-315-13",
      "section": 13,
      "text": "בגד ששוטחין על פי החבית לכסות לא ישטחנו על פני כולו משום אהל אלא יניח קצת ממנו מגולה וה\"מ כשהכובא (פי' כלי) חסרה טפח אבל אם אינה חסרה טפח מותר דאין כאן אוהל:"
    }
  ]
}