{
  "id": "orach_chaim-693",
  "chapterLabel": "סימן undefinedצ״ג",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-693-1",
      "section": 1,
      "text": "סדר תפלת פורים. ובו ד סעיפים:אחר קריאת המגילה בערבי' אומר ואתה קדוש ואם חל במוצאי שבת אומר ויהי נועם קודם ואתה קדוש: הגה ואומר ויתן לך וקורים המגילה ואח\"כ מבדילים (מנהגים):"
    },
    {
      "id": "orach_chaim-693-2",
      "section": 2,
      "text": "אומר על הנסים בלילה וביום: הגה ואם לא אמרו אין מחזירין אותו (טור) ואין אומרים על הנסים רק ביום י\"ד אבל לא בט\"ו (ב\"י בשם א\"ח ומנהגים) ובליל י\"ד אע\"פ שלא קראו המגילה עדיין אומר על הנסים בתפלת ערבית: (הגהות מיימוני פ\"ב):"
    },
    {
      "id": "orach_chaim-693-3",
      "section": 3,
      "text": "אין קורין בו הלל ואין נופלים על פניהם: הגה ואין אומרים למנצח ואל ארך אפים (מנהגים וב\"י בשם תוס'):"
    },
    {
      "id": "orach_chaim-693-4",
      "section": 4,
      "text": "מוציאין ס\"ת וקורין בפ' ויבא עמלק ואע\"פ שאין בה אלא ט' פסוקים וכופלין פסוק אחרון כדי להשלים עשרה פסוקים ואין המנהג לכפול פסוק האחרון של הפרשה וקורין המגילה ואחר כך סדר קדושה: הגה כשיש מילה בפורים מלין התינוק קודם קריאת המגילה (מהרי\"ל ומנהגים):"
    }
  ]
}