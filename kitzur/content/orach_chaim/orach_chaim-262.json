{
  "id": "orach_chaim-262",
  "chapterLabel": "סימן 262",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-262-1",
      "section": 1,
      "text": "לקדש השבת בשלחן ערוך ובכסות נקיה. ובו ג סעיפים:יסדר שלחנו ויציע המטות ויתקן כל ענייני הבית כדי שימצאנו ערוך ומסודר בבואו מבה\"כ: הגה ויהיה שלחנו ערוך כל יום השבת וכן המנהג ואין לשנות (טור ס\"ס רפ\"ט ומרדכי פ' כל כתבי והגהות מיי' פ' כ\"ט דשבת):"
    },
    {
      "id": "orach_chaim-262-2",
      "section": 2,
      "text": "ישתדל שיהיה לו בגדים נאים לשבת ואם אי אפשר לו לפחות ישלשל (פי' ישלשלם כלפי מטה שיהיו ארוכים כמדת העשירים היושבים בביתם רש\"י שם) בגדיו למטה דרך כבוד:"
    },
    {
      "id": "orach_chaim-262-3",
      "section": 3,
      "text": "ילבש בגדיו הנאים וישמח בביאת שבת כיוצא לקראת המלך וכיוצא לקראת חתן וכלה דרבי חנינא מעטף וקאי בפניא דמעלי שבתא ואמר בואו ונצא לקראת שבת מלכתא רבי ינאי אמר בואי כלה בואי כלה: הגה וילביש עצמו בבגדי שבת מיד אחר שרחץ עצמו וזהו כבוד השבת ועל כן לא ירחץ לשבת אלא סמוך לערב שילביש עצמו מיד (הגהות מרדכי החדשים):"
    }
  ]
}