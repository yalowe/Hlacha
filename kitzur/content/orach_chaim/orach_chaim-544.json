{
  "id": "orach_chaim-544",
  "chapterLabel": "סימן 544",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-544-1",
      "section": 1,
      "text": "דין צרכי רבים בחול המועד. ובו ב סעיפים:צרכי רבים מותר לעשותן בחול המועד כגון לתקן הדרכים ולהסיר מהם המכשולות ולציין הקברות כדי שיזהרו מהם הכהנים ולתקן המקוואות: הגה ודוקא צרכי רבים כאלו שהם צריכים לגוף האדם אבל שאר צרכי רבים כגון בנין בה\"כ (ב\"י בשם תשובת הרשב\"א) אסור לעשות במועד וה\"ה דלשאר צרכי מצוה אסור לעשות מלאכת אומן במועד. (ריב\"ש סימן רכ\"ו):"
    },
    {
      "id": "orach_chaim-544-2",
      "section": 2,
      "text": "בורות ומעיינות של רבים שנפל בהם עפר ואבנים ונתקלקלו מותר לתקנם ואפי' אין רבים צריכים להם עתה כיון שאינו מעשה אומן אבל לחפור להם בורות מחדש שהוא מעשה אומן אם הרבים צריכים להם עתה מותר אפי' אם כוונו מלאכתן במועד ואפי' בפרהסיא ובטירחא יתירתא ואם אין צריכין להם עתה לא יעשו אבל בורות שיחין ומערות של יחיד אסור לחפור אותם מחדש ואפי' צריך להם עתה ואם היו עשוים כבר ונתקלקלו אם צריך להם עתה מותר לתקנם ואם אין צריך להם עתה אסור לתקנם אבל מותר להמשיך מים לתוכם אפי' אין צריך להם עתה:"
    }
  ]
}