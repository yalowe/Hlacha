{
  "id": "orach_chaim-102",
  "chapterLabel": "סימן 102",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-102-1",
      "section": 1,
      "text": "שלא להפסיק כנגד המתפלל. ובו ה סעיפים:אסור לישב בתוך ד' אמות של מתפלל בין מלפניו בין מן הצדדין (בין מלאחריו) (תוס' ומרדכי ואשר\"י פ' אין עומדין) וצריך להרחיק ארבע אמות ואם עוסק בדברים שהם מתקוני התפלות ואפי' בפרק איזהו מקומן אינו צריך להרחיק ויש מתיר בעוסק בתורה אע\"פ שאינו מתיקוני התפלות ויש מי שאומר דהני מילי מן הצד אבל כנגדו אפי' כמלא עיניו אסור ואפי' עוסק בקריאת שמע:"
    },
    {
      "id": "orach_chaim-102-2",
      "section": 2,
      "text": "ויש מי שאומר שאם היושב בצד המתפלל חלוש מותר:"
    },
    {
      "id": "orach_chaim-102-3",
      "section": 3,
      "text": "אם היושב ישב כבר ועמד זה בצדו אין צריך לקום שהרי זה בא בגבולו (מ\"מ מדת חסידות הוא לקום אפי' בכה\"ג) (ב\"י בשם מהרי\"א):"
    },
    {
      "id": "orach_chaim-102-4",
      "section": 4,
      "text": "אסור לעבור כנגד המתפללים בתוך ד' אמות ודוקא לפניהם אבל בצדיהם מותר לעבור ולעמוד:"
    },
    {
      "id": "orach_chaim-102-5",
      "section": 5,
      "text": "אם השלים תפלתו והיה אדם אחר מתפלל אחריו אסור לפסוע שלש פסיעות עד שיגמור מי שאחריו את תפלתו שאם יעשה זה הרי הוא כעובר כנגד המתפלל וצריך לדקדק בזה אפי' אם האחרון התחיל להתפלל אחריו מאחר שכבר התחיל:"
    }
  ]
}