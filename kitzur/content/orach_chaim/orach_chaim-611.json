{
  "id": "orach_chaim-611",
  "chapterLabel": "סימן 611",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-611-1",
      "section": 1,
      "text": "שליל יום הכפורים דינו כיומו. ובו ב סעיפים:יום הכפורים לילו כיומו לכל דבר ומה הם הדברים האסורים בו מלאכה אכילה ושתיה רחיצה סיכה נעילת הסנדל תשמיש המטה ואין חיוב כרת אלא על מלאכה ואכילה ושתיה:"
    },
    {
      "id": "orach_chaim-611-2",
      "section": 2,
      "text": "כל מלאכה שחייבים עליה בשבת חייבים עליה ביום הכפורים וכל שבשבת פטור אבל אסור גם ביום הכפורים כן אלא שבשבת זדונו בסקילה ויום הכפורים זדונו בכרת וכל שאסור לטלטלו בשבת אסור לטלטלו ביום הכפורים והתירו לקנב ירק ולפצוע אגוזים מן המנחה ולמעלה כשחל בחול והאידנא נהגו לאסור: הגה אם נפלה דליקה ביה\"כ מותר להציל סעודה אחת לצורך לילה כמו שמציל בשבת לסעודת מנחה (ר\"ן פרק כל כתבי) וכבר נתבאר סימן של\"ד כיצד נוהגים בזמן הזה בדליקה בשבת וה\"ה ביוה\"כ ונהגו שהתינוקות משחקים באגוזים (אגודה ומהרי\"ל) ואין למחות בידם אפי' קודם מנחה ונשתרבב המנהג מדין הפצעת אגוזים הנזכר (ד\"ע):"
    }
  ]
}