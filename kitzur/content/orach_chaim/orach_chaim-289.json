{
  "id": "orach_chaim-289",
  "chapterLabel": "סימן רפ״ט",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-289-1",
      "section": 1,
      "text": "סדר סעודת שחרית של שבת. ובו ב סעיפים:יהיה שלחנו ערוך ומטה מוצעת יפה ומפה פרוסה כמו בסעודת הלילה ויברך על היין בורא פרי הגפן והוא נקרא קידושא רבה ואח\"כ יטול ידיו (וע\"ל סי' רע\"א סעיף י\"ב בהג\"ה) ויבצע על לחם משנה כמו בלילה ויסעוד וגם זה הקידוש צריך שיהיה במקום סעודה ושלא יטעום קודם לו כלום כמו בקידוש הלילה ומיהו לשתות מים בבקר קודם תפלה מותר מפני שעדיין לא חל עליו חובת קידוש: הגה וע\"ל כל דיני קידוש סי' רע\"א רע\"ב רע\"ג:"
    },
    {
      "id": "orach_chaim-289-2",
      "section": 2,
      "text": "במקום שאין יין מצוי הוי שכר ושאר משקין חוץ מהמים חמר מדינה ומקדשין עליו ואם אין לו אפילו שכר ושאר משקין אוכל בלא קידוש:"
    }
  ]
}