{
  "id": "orach_chaim-073",
  "chapterLabel": "סימן 73",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-073-1",
      "section": 1,
      "text": "הישן עם אשתו ובניו איך יתנהג. ובו ד סעיפים:שנים שהיו ישנים בטלית אחד ובשר שניהם נוגעים זה בזה לא יקראו ק\"ש אא\"כ היתה טלית מפסקת ביניהם ממתניהם ולמטה:"
    },
    {
      "id": "orach_chaim-073-2",
      "section": 2,
      "text": "אם היה ישן עם אשתו קורא בחזרת פנים לצד אחר ואפי' בלא הפסקת טלית משום דחשיבה כגופו ויש מי שאוסר ונכון לחוש לדבריו:"
    },
    {
      "id": "orach_chaim-073-3",
      "section": 3,
      "text": "אם היה ישן עם בניו בעודם קטנים מותר לקרות בחזרת פנים בלא הפסקת טלית ואם הם גדולים צריך להפסקת טלית:"
    },
    {
      "id": "orach_chaim-073-4",
      "section": 4,
      "text": "עד כמה הם חשובים קטנים התינוק עד שיהיו לו י\"ב שנים והתינוקת עד שיהיו לה י\"א שנים ואפילו הביאו ב' שערות מותר ובשנת י\"ג לתינוק וי\"ב לתינוקת אם הביאו ב' שערות אסור בלא הפסק ואם לא הביאו ב' שערו' מותר ומשנת י\"ג ואילך לתינוק וי\"ב לתינוקת אפילו לא הביאו ב' שערות אסו':"
    }
  ]
}