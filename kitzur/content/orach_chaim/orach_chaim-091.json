{
  "id": "orach_chaim-091",
  "chapterLabel": "סימן צ״א",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-091-1",
      "section": 1,
      "text": "שיאזור מתניו ויכסה ראשו בשעת תפלה. ובו ו סעיפים:היתה טלית חגורה על מתניו לכסותו ממתניו ולמטה אסור להתפלל עד שיכסה לבו ואם לא כסה את לבו או שנאנס ואין לו במה יתכסה הואיל וכסה ערותו והתפלל יצא:"
    },
    {
      "id": "orach_chaim-091-2",
      "section": 2,
      "text": "צריך לאזור אזור בשעת התפלה אפי' יש לו אבנט שאין לבו רואה את הערו' משום הכון אבל שאר ברכות מותר לברך בלא חגורה מאחר שיש לו מכנסים: הגה ואין לבו רואה את הערוה [ר\"ן פרק קמא דשבת והרא\"ש פרק הרוא' והגהת מיימוני פרק ה' מהלכות תפלה]:"
    },
    {
      "id": "orach_chaim-091-3",
      "section": 3,
      "text": "יש אומרים שאסור להוציא הזכרה מפיו בראש מגולה וי\"א שיש למחות שלא ליכנס בב\"ה בגלוי הראש:"
    },
    {
      "id": "orach_chaim-091-4",
      "section": 4,
      "text": "כובעים [קפיל\"ה בלעז] הקלועים מקש חשיבא כסוי אבל הנחת יד על הראש לא חשיבא כסוי ואם אחר מניח ידו על ראשו של זה משמע דחשיבא כסוי:"
    },
    {
      "id": "orach_chaim-091-5",
      "section": 5,
      "text": "לא יעמוד באפונדתו [טאסקא בלעז] ולא בראש מגולה ולא ברגלים מגולים אם דרך אנשי המקום שלא יעמדו לפני הגדולים אלא בבתי רגלים:"
    },
    {
      "id": "orach_chaim-091-6",
      "section": 6,
      "text": "דרך החכמים ותלמידיהם שלא יתפללו אלא כשהם עטופים: הגה ובעת הזעם יש לחבק הידים בשעת התפלה כעבדא קמי מאריה ובעת שלום יש להתקשט בבגדים נאים להתפלל [טור]:"
    }
  ]
}