{
  "id": "orach_chaim-265",
  "chapterLabel": "סימן רס״ה",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-265-1",
      "section": 1,
      "text": "דין כלים הנתנים תחת הנר. ובו ד סעיפים:אין נותנין כלי מנוקב מלא שמן על פי הנר כדי שיהא נוטף בתוכו גזירה שמא יסתפק ממנו ויתחייב משום מכבה ואם חברו לו בסיד או בחרסית מותר דכיון שהוא כלי אחד בדיל מיניה משום איסור שבת:"
    },
    {
      "id": "orach_chaim-265-2",
      "section": 2,
      "text": "לא ימלא קערה שמן ויתננה בצד הנר ויתן ראש הפתילה בתוכה בשביל שתהא שואבת גזירה שמא יסתפק ממנו :"
    },
    {
      "id": "orach_chaim-265-3",
      "section": 3,
      "text": "אין נותנין כלי בשבת תחת הנר לקבל שמן הנוטף מפני שהוא מבטל כלי מהיכנו ומותר ליתנו מבעוד יום והשמן הנוטף אסור להסתפק ממנו בשבת: הגה ואסור ליגע בנר דולק כשהוא תלוי אף על פי שאינו מטלטלו ואין בו משום מוקצה בנגיעה בעלמא מכל מקום אסור פן יתנדנד קצת מנגיעתו ויטה (א\"ז):"
    },
    {
      "id": "orach_chaim-265-4",
      "section": 4,
      "text": "נותנים כלי תחת הנר לקבל נצוצות מפני שאין בהם ממש ואין כאן ביטול כלי מהיכנו אבל לא יתן לתוכו מים אפי' מבע\"י מפני שמקרב זמן כיבוי הניצוצות ומ\"מ מותר ליתן מים בעששית שמדליקים בה בע\"ש כיון שאינו מתכוין לכיבוי אלא להגביה השמן: הגה וי\"א אפילו מתכוין לכיבוי שרי מאחר שאין המים בעין אלא תחת השמן לא הוי אלא גרם כיבוי וכן נוהגין (סמ\"ג):"
    }
  ]
}