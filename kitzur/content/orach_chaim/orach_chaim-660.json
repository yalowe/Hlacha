{
  "id": "orach_chaim-660",
  "chapterLabel": "סימן undefined״ס",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-660-1",
      "section": 1,
      "text": "סדר הקיף הבימה. ובו ג סעיפים:נוהגים להעלות ספר תורה על [הבימה] ולהקיפה פעם א' בכל יום ובשביעי מקיפים אותה ז' פעמים זכר למקדש: הגה ומוציאין שבעה ס\"ת על הבימה ביום שביעי [מהרי\"ל] ויש מקומות שמוציאים כל ס\"ת שבהיכל [מנהגים] (והכי נוהגין במדינות אלו) שהיו מקיפים את המזבח וההקפות לצד ימין [ובשבת אין מקיפים [טור] ואין מוציאין ס\"ת על הבימה]:"
    },
    {
      "id": "orach_chaim-660-2",
      "section": 2,
      "text": "נוהגים להקיף אף מי שאין לו לולב: הגה וי\"א שמי שאין לו לולב אינו מקיף וכן נוהגין [טור בשם רש\"י ור\"ן פ' לולב] וביום שביעי נוטלין הערבה עם הלולב להקיף (ב\"י) מי שאירע לו אבל בחג אינו מקיף וכן אבל כל י\"ב חודש על אביו ואמו [כל בו] וכן נהגו:"
    },
    {
      "id": "orach_chaim-660-3",
      "section": 3,
      "text": "יש מי שאומר שאין אומרים הושענא בשבת ולא נהגו כן:"
    }
  ]
}