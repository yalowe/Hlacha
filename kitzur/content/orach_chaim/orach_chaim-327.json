{
  "id": "orach_chaim-327",
  "chapterLabel": "סימן 327",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-327-1",
      "section": 1,
      "text": "דיני סיכה בשבת. ובו ד סעיפים:החושש במתניו לא יסוך שמן וחומץ אבל סך הוא שמן לבדו אבל לא בשמן ורד משום דמוכחא מלתא דלרפואה עביד ואם הוא מקום שמצוי בו שמן ורד ודרך בני אדם לסוכו אפי' בלא רפואה מותר: הגה ובמקום שאין נוהגין לסוך בשמן כי אם לרפואה בכל שמן אסור (בית יוסף):"
    },
    {
      "id": "orach_chaim-327-2",
      "section": 2,
      "text": "סכין וממשמשין להנאתו ע\"י שינוי שסך וממשמש ביחד ולא ימשמש בכח אלא ברפיון ידים:"
    },
    {
      "id": "orach_chaim-327-3",
      "section": 3,
      "text": "אין מגרדין בכלי העשוי לכך אלא אם כן היו ידיו או רגליו מטונפות בטיט וצואה:"
    },
    {
      "id": "orach_chaim-327-4",
      "section": 4,
      "text": "לא יסוך רגלו בשמן והוא בתוך המנעול או הסנדל (החדשים) (מימוני פרק כ\"ג) מפני שהעור מתרכך ודמי לעיבוד אבל סך רגלו ומניחו במנעל וסך כל גופו ומתעגל ע\"ג העור והוא שלא יהא בשמן הנישוף מגופו שיעור כדי לעבדו אפילו יש בו כדי לצחצחו מותר והוא שלא יכוין אפילו לצחצחו:"
    }
  ]
}