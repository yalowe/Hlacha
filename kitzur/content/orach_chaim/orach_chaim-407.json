{
  "id": "orach_chaim-407",
  "chapterLabel": "סימן ת״ז",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-407-1",
      "section": 1,
      "text": "מי הם שיכולין לילך חוץ לתחום. ובו ג סעיפים:מי שיצא חוץ לתחום ברשות כגון חכמה הבאה לילד וכיוצא בזה יש לו אלפים אמה לכל רוח באותו מקום שהגיע לו ואם הגיע לעיר הרי הוא כאנשי העיר ויש לו אלפים לכל רוח חוץ לעיר (וע\"ל ס\"ס רמ\"ח):"
    },
    {
      "id": "orach_chaim-407-2",
      "section": 2,
      "text": "היה יוצא ברשות והוא הולך בדרך ואמרו לו כבר נעשית המצוה שיצאת לעשות יש לו ממקומו אלפי' אמה לכל רוח ואם היה מקצת התחו' שיצא ממנו ברשות מובלע בתוך אלפים אמה שיש לו ממקומו הרי זה חוזר למקומו וכאלו לא יצא:"
    },
    {
      "id": "orach_chaim-407-3",
      "section": 3,
      "text": "כל היוצאי' להציל נפשות ישראל מיד עכו\"ם או מן הנהר או מן המפולת יש להם אלפי' אמה לכל רוח ממקום שהצילו בו ואם היתה יד העכו\"ם תקיפה והיו מפחדי' לשבות במקום שהצילו הרי אלו חוזרים בשבת למקומם ובכלי זיינם:"
    }
  ]
}