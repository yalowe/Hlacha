{
  "id": "orach_chaim-496",
  "chapterLabel": "סימן תצ״ו",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-496-1",
      "section": 1,
      "text": "דיני יום טוב שני של גליות. ובו ג סעיפים:בגליות שעושין שני ימים טובים מספק כל מה שאסור בראשון אסור בשני ומנדין למי שמזלזל בו ואם הוא צורבא דרבנן אין מחמירין לנדותו אלא מלקין אותו:"
    },
    {
      "id": "orach_chaim-496-2",
      "section": 2,
      "text": "אין חילוק בין ראשון לשני אלא לענין מת וכן לכחול את העין: הגה או שאר חולי שאין בו סכנה (ר\"ן פרק אין צדין) אע\"פ שאסור בראשון אלא על ידי עכו\"ם אם אין בו סכנה בשני מותר אפי' על ידי ישראל חוץ מי\"ט שני של ראש השנה דשני ימים קדושה אחת אריכתא הן: הגה ודוקא שבות דרבנן דומיא דמכחיל עינא אבל אב מלאכה אסור לישראל לעשותו אפילו בי\"ט שני (ר\"ן פרק אין צדין והמגיד פרק ראשון):"
    },
    {
      "id": "orach_chaim-496-3",
      "section": 3,
      "text": "בני ארץ ישראל שבאו לחוצה לארץ אסורים לעשות מלאכה ביו\"ט שני ביישוב אפילו דעתו לחזור וכל זמן שלא הגיעו ליישוב אפילו אין דעתו לחזור מותר לפי שעדיין לא הוקבע להיות כמותן אבל אם הגיע ליישוב ואין דעתו לחזור נעשה כמותן ואסור בין במדבר בין ביישוב וכל חוץ לתחום אין נותנין עליו חומרי מקום שהלכו לשם:"
    }
  ]
}