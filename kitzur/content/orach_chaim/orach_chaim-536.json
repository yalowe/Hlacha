{
  "id": "orach_chaim-536",
  "chapterLabel": "סימן 536",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-536-1",
      "section": 1,
      "text": "כל צרכי בהמה מותר לעשו' בחול המועד. ובו ד סעיפים:מי שצריך לרכוב במועד לטייל או לצורך המועד ולא נסה ללכת ברגליו יכול ליטול צפרני הסוס ולתקן ברגליו והאוכף והרסן וכל צרכי רכיבה ובלבד שלא יכוין מלאכתו במועד: הגה ומותר לרכוב במועד אפי' מעיר לעיר אפי' בחנם וכן נהגו אלא שאסור לתקן כל צרכי הרכיבה אם אינו רוכב לצורך או לטייל (ב\"י):"
    },
    {
      "id": "orach_chaim-536-2",
      "section": 2,
      "text": "מותר לסרוק הסוס כדי ליפותו:"
    },
    {
      "id": "orach_chaim-536-3",
      "section": 3,
      "text": "אין מרביעין בהמה במועד אבל מקיזין לה דם ואין מונעין ממנה כל רפואה אפי' אם יש בה מלאכה:"
    },
    {
      "id": "orach_chaim-536-4",
      "section": 4,
      "text": "אין מושיבין תרנגולת על הבצים לגדל אפרוחים ואם הושיבה קודם המועד וברחה מעליהם יכול להחזירה (אבל אסור להושיב אחרת אפי' מתה הראשונה) (ב\"י) והוא שיהיה לו בתוך ג' ימים לבריחה:"
    }
  ]
}