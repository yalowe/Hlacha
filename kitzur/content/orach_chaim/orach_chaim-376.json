{
  "id": "orach_chaim-376",
  "chapterLabel": "סימן שע״ו",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-376-1",
      "section": 1,
      "text": "בור ובאר שבין שתי חצירות. ובו ד סעיפים:בור שבין שתי חצרות ואין ביניהם פתח או חלון שיוכלו לערב או שיש ביניהם ולא עירבו אין ממלאים ממנו בשבת אלא אם כן עשו מחיצה עשרה למעלה מן המים וצריך שיהיה טפח מן המחיצה יורד בתוך המים ואם הית' המחיצ' כולה בתוך המים צריך שיהי' טפח יוצא ממנה למעלה מן המים כדי שתהי' ניכרת רשות זה מרשות זה וכן אם עשו על פי הבור קורה רחבה ד\"ט זה ממלא מצד הקורה וזה ממלא מצד האחר: הגה ודוקא אם בא למלאות בכלים של בית אבל בכלים של חצר לא בעינן שום תיקון דהא חצירות רשות אחת הן כדלעיל סי' שע\"ב (הג\"מ פט\"ו):"
    },
    {
      "id": "orach_chaim-376-2",
      "section": 2,
      "text": "באר שבאמצע השביל בין שני כותלי חצירות אע\"פ שהיא מופלגת מכותל זה ד\"ט ומכותל זה ד\"ט שניהם ממלאים ממנה ואינם צריכים זיזים על גבן שאין אדם אוסר על חבירו דרך אויר: הגה ודוקא כשאין חצרות פתוחות בשביל רק בחלונות (טור והמגיד פ\"ג מה' עירובין) וי\"א דאם אינן מופלגים ארבעה אוסרים אפילו בכה\"ג (ב\"י בשם רש\"י):"
    },
    {
      "id": "orach_chaim-376-3",
      "section": 3,
      "text": "שתי חצרות וביניהם ג' חורבות כל א' מותר באותה שאצלו להשתמש בה דרך חלונות על ידי זריקה והאמצעי' מותרת לשניהם ואם היו שלשתן סמוכי' לבתים שהיתה האמצעי' כנגד השתים כשלשה ראשי קנקן כל א' מותר בחורבה שאצלו והשלישי' הקרובה לשתי החצירו' אסורה לשתיהן:"
    },
    {
      "id": "orach_chaim-376-4",
      "section": 4,
      "text": "בית הכסא שבין שני הבתים ולא עירבו יחד רשות שניהם שולטת בו ואסורים (וע\"ל סי' שנ\"ה):"
    }
  ]
}