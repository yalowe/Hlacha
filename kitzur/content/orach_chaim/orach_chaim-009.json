{
  "id": "orach_chaim-009",
  "chapterLabel": "סימן ט׳",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-009-1",
      "section": 1,
      "text": "איזה בגדים חייבי' בציצית ואיזה פטורים מציצית. ובו ו סעיפים:אין חייב בציצית מן התורה אלא בגד פשתים או של צמר רחלים אבל בגדי שאר מינים אין חייבים בציצית אלא מדרבנן [וי\"א דכולהו חייבים מדאורייתא והכי הלכתא] [תוספות דף ל\"ט והרא\"ש סמ\"ג ומרדכי]:"
    },
    {
      "id": "orach_chaim-009-2",
      "section": 2,
      "text": "ציצית של פשתים או של צמר ורחלים פוטרים בכל מיני בגדים חוץ משל פשתים לצמר או של צמר לפשתים בזמן הזה דליכא תכלת מפני שהם כלאים: הגה ויש אומרים שלא לעשות ציצית של פשתים כלל אפי' בשאר מינים והכי נהוג [סמ\"ק סימן ל\"א]:"
    },
    {
      "id": "orach_chaim-009-3",
      "section": 3,
      "text": "ציצית של שאר מינים אין פוטרים אלא במינם כגון משי לבגד משי וצמר גפן לצמר גפן אבל שלא במינם אין פוטרין:"
    },
    {
      "id": "orach_chaim-009-4",
      "section": 4,
      "text": "אם הטיל בטלית של שאר מינים קצת ציצי' ממינו וקצת מצמר או פשתים יש להסתפק בו:"
    },
    {
      "id": "orach_chaim-009-5",
      "section": 5,
      "text": "י\"א שצריך לעשו' הציצי' מצבע הטלית והמדקדקים נוהגים כן: הגה והאשכנזים אין נוהגים לעשות הציציות רק לבנים אף בבגדים צבועים ואין לשנות [ת\"ה סימן מ\"ו]:"
    },
    {
      "id": "orach_chaim-009-6",
      "section": 6,
      "text": "י\"א שאין לעשות טלית של פשתן אף על פי שאין הלכה כן ירא שמים יצא את כולם ועושה טלית של צמר רחלים שהוא חייב בציצית מן התורה בלי פקפוק: הגה ומיהו אם אי אפשר רק בטלית של פשתן מוטב שיעשה טלית של פשתן וציצית של פשתן משיתבטל מצות ציצית: [תשו' הרא\"ש כלל ב']:"
    }
  ]
}