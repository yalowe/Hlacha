{
  "id": "orach_chaim-480",
  "chapterLabel": "סימן 480",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-480-1",
      "section": 1,
      "text": "סדר כוס רביעי. ובו סעיף אחד:מתחיל לא לנו וגומר עליו את ההלל ואינו אומר יהללוך אלא אומר אחר גמר ההלל הלל הגדול שהוא מהודו ליי' עד על נהרות בבל שהם כ\"ו כי לעולם חסדו ואח\"כ אומר נשמת כל חי וישתבח עד מעולם ועד עולם אתה אל ואז יאמר יהללוך עד מלך מהולל בתשבחות ושותהו בהסיבה בלא ברכה תחל' (וכבר נתבאר לעיל סי' תע\"ד דאנו נוהגין לברך) ומברך אחריו על הגפן ואם שותהו בלא הסיבה צריך לשתות פעם אחרת בהסיבה (וע\"ל סי' תע\"ב סעיף ז') ומברך לפניו בורא פרי הגפן לפי שהסיח דעתו מלשתות עוד: הגה וי\"א שיש לומר שפוך חמתך וכו' קודם לא לנו (ר\"ן פרק ע\"פ) ולפתוח הפתח כדי לזכור שהוא ליל שמורים ובזכות אמונה זו יבא משיח וישפוך חמתו על העכו\"ם (מהרי\"ב) וכן נוהגים ויכול לגמור הלל אף שלא במקום סעודה (רמב\"ם והמגיד פ\"ח):"
    }
  ]
}