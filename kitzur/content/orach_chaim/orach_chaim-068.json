{
  "id": "orach_chaim-068",
  "chapterLabel": "סימן ס״ח",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-068-1",
      "section": 1,
      "text": "שלא להפסיק בפיוטין. ובו סעיף אחד:יש מקומות שמפסיקים בברכת קריאת שמע לומ' פיוטי' ונכון למנוע מלאומרם משום דהוי הפסק: הגה וי\"א דאין איסור בדבר [הר\"י ס\"פ אין עומדין והרשב\"א והטור] וכן נוהגין בכל המקומות לאומרם והמקיל ואינו אומרם לא הפסיד ומ\"מ לא יעסוק בשום דבר אפי' בד\"ת אסור להפסיק ולעסוק כל זמן שהצבור אומר פיוטים כ\"ש שאסור לדבר שום שיחה בטלה ומ\"מ מי שלומד ע\"י הרהור שרואה בספר ומהרהר לית ביה איסורא דהרהור לאו כדיבור דמי אלא שמתוך כך יבואו לדבר ויבואו לידי הפסק וע\"כ אין לאדם לפרוש עצמו מהצבור במקום שנהגו לאמרם ויאמר אותו עמהם וע\"ל סי' צ' סעיף י' [מהרי\"ל וד\"ע]:"
    }
  ]
}