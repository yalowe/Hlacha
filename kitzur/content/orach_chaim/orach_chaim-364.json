{
  "id": "orach_chaim-364",
  "chapterLabel": "סימן שס״ד",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-364-1",
      "section": 1,
      "text": "דין מבוי המפולש ועשוי כנדל. ובו ה סעיפים:מבוי המפולש בשני ראשיו לרה\"ר או צד א' לרה\"ר וצדו השני לכרמלית הגה או שני ראשיו פתוחין לכרמלית (ריב\"ש סימן ת\"ה) צריך צורת הפתח מכאן ולחי או קורה מכאן אבל אם צדו א' פתוח לרה\"ר וצדו השני לחצר שאינה מעורבת אין צריך אלא לחי או קורה בשני ראשיו: הגה וכל זה יש לו תנאים המבוארים לעיל סי' שס\"ג סכ\"ז בדין מבוי אבל אם אינו רק בחצר צריך תיקון חצר משני צדדיו:"
    },
    {
      "id": "orach_chaim-364-2",
      "section": 2,
      "text": "רשות הרבים עצמה אינה ניתרת אלא בדלתות והוא שננעלות בלילה ויש אומרים אע\"פ שאינן ננעלות אבל צריך שיהו ראויות לינעל שאם משוקעות בעפר מפנה אותן ומתקנן שיהיו ראויות לינעל ואחר שעשה לה תיקון דלתות חשיבא כולה כחצר אחד ואין מבואותיה צריכים תיקון:"
    },
    {
      "id": "orach_chaim-364-3",
      "section": 3,
      "text": "מבוי עקום כמין דלי\"ת דינו כאילו היה מפולש בעקמימות וצריך צורת פתח בעקמימותו ובשני ראשיו לכל א' לחי או קורה או צורת פתח בכל א' משני ראשיו ולחי או קורה בעקמימות ואם עשוי כמין חי\"ת צריך צורת פתח בשני עקמימותו ולחי או קורה בשני ראשיו:"
    },
    {
      "id": "orach_chaim-364-4",
      "section": 4,
      "text": "מבואות הפתוחי' אלו לאלו ואין העיקום של א' מהם נוטה לרה\"ר כיון שפתיחת המבוי החיצון לר\"ה הרי אותו מבוי שפתוח אליו בעקמימותו חשיב כפתוח לרשות הרבים וכן מבוי הפתוח לאותו מבוי וכן כולם:"
    },
    {
      "id": "orach_chaim-364-5",
      "section": 5,
      "text": "מבוי העשוי כנדל דהיינו מבוי גדול שהרבה מבואות קטנים פתוחים לו וראשי השניים פתוחים לרה\"ר אפילו אין פתחי הקטנים שמכאן ומכאן מכוונים זה כנגד זה עושה לכל א' במקום פתיחתו למבוי גדול צורת פתח ובראשו השני הפתוח לרה\"ר לחי או קורה ובמבוי הגדול אם הוא מפולש עושה צורת פתח מצד א' ומצד השני לחי או קורה ואם הוא סתום עושה לחי או קורה בראשו:"
    }
  ]
}