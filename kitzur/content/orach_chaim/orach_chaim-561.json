{
  "id": "orach_chaim-561",
  "chapterLabel": "סימן undefinedס״א",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-561-1",
      "section": 1,
      "text": "דין הרואה ערי יהודה וירושלים והמקדש בחורבנם. ובו ה סעיפים:הרואה ערי יהודה בחורבנן אומר ערי קדשך היו מדבר וקורע [ואינו חייב לקרוע אלא כשמגיע סמוך להם כמן הצופים לירושלים]: [ב\"י]:"
    },
    {
      "id": "orach_chaim-561-2",
      "section": 2,
      "text": "הרואה את ירושלים בחרבנה אומר ציון היתה מדבר שממה וקורע וכשרואה בית המקדש אומר בית קדשנו ותפארתנו אשר הללוך בו אבותינו היתה לשרפת אש וכל מחמדינו היה לחרבה וקורע ומהיכן חייב לקרוע מן הצופים ואח\"כ כשיראה המקדש קורע קרע אחר וכל קריעה טפח ואם בא דרך המדבר שאז רואה המקדש תחלה קורע על המקדש טפח ואח\"כ כשיראה ירושלים מוסיף על קרע ראשון כל שהוא:"
    },
    {
      "id": "orach_chaim-561-3",
      "section": 3,
      "text": "אם קרע על אחת מערי יהודה אינו חוזר וקורע כשיראה שאר ערי יהודה חוץ מירושלים שחוזר וקורע עליה קרע אחר בפני עצמו ואם קרע על ירושלים תחלה אינו צריך לקרוע על שאר ערי יהודה:"
    },
    {
      "id": "orach_chaim-561-4",
      "section": 4,
      "text": "כל הקרעים האלו בידו ומעומד וקורע כל כסותו שעליו עד שיגלה את לבו ואינו מאחה קרעים אלו לעולם אבל רשאי לשללן למללן ללקטן לתופרן כמין סולמות:"
    },
    {
      "id": "orach_chaim-561-5",
      "section": 5,
      "text": "היה הולך ובא לירושלים הולך ובא תוך ל' יום אינו קורע קרע אחר ואם לאחר ל' יום חוזר וקורע [והוא הדין בערי יהודה ובמקדש]:"
    }
  ]
}