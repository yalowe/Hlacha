{
  "id": "orach_chaim-021",
  "chapterLabel": "סימן כ״א",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-021-1",
      "section": 1,
      "text": "כדת מה לעשות בציציות שנפסקו ובטליתות ישנים. ובו ד סעיפים:חוטי ציציות שנפסקו יכול לזורקן לאשפה מפני שהוא מצוה שאין בגופה קדושה אבל כל זמן שהם קבועים בטלית אסור להשתמש בהם כגון לקשור בהם שום דבר וכיוצא בזה משום ביזוי מצוה [וי\"א דאף לאחר שנפסקו אין לנהוג בהם מנהג בזיון לזורקן במקום מגונה אלא שאינן צריכין גניזה [כל בו הלכות שבת] ויש מדקדקין לגונזן והמחמיר ומדקדק במצות תע\"ב [מהרי\"ל הלכות ציצית] [וע\"ל סי' תרס\"ד סעיף ח' ט']:"
    },
    {
      "id": "orach_chaim-021-2",
      "section": 2,
      "text": "טליתות של מצוה שבלו אדם בודל עצמו מהם ואינו מותר לקנח עצמו בהם ולא לייחד אותם לתשמיש המגונה אלא זורקן והם כלים:"
    },
    {
      "id": "orach_chaim-021-3",
      "section": 3,
      "text": "מותר ליכנס בציצית לבית הכסא: הגה וכ\"ש לשכב בהן דשרי ויש שכתבו שנהגו שלא לשכב בטלית שיש בו ציצית גם שלא ליתנו לכובס עכו\"ם לכבס והכל שלא יהיו מצות בזויו' עליו אך נוהגין להקל לשכב בהם [כל בו]:"
    },
    {
      "id": "orach_chaim-021-4",
      "section": 4,
      "text": "יש ליזהר כשאדם לובש טלית שלא יגרור ציציותיו:"
    }
  ]
}