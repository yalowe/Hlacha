{
  "id": "orach_chaim-201",
  "chapterLabel": "סימן ר״א",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-201-1",
      "section": 1,
      "text": "מי הוא המברך. ובו ד סעיפים:גדול מברך אפילו בא בסוף ואם רצה ליתן רשות לקטן לברך רשאי והני מילי כשאין שם אורח אבל אם יש שם אורח הוא מברך אפילו אם בעל הבית גדול ממנו כדי שיברך לבעל הבית ומה ברכה מברכו יהי רצון שלא יבוש ולא יכלם בעל הבית הזה לא בעולם הזה ולא בעולם הבא ויצליח בכל נכסיו ויהיו נכסיו מוצלחים וקרובים לעיר ולא ישלוט שטן במעשה ידיו ואל יזדקק לפניו שום דבר חטא והרהור עון מעתה ועד עולם ואם בעל הבית רוצה לוותר (פי' שאינו רוצה להקפיד) על ברכתו ולברך ברכת המזון בעצמו רשאי: הגה וה\"ה שיכול ליתן לברך למי שירצה (ב\"י בשם אוהל מועד):"
    },
    {
      "id": "orach_chaim-201-2",
      "section": 2,
      "text": "לא יקדים חכם ישראל לכהן עם הארץ לברך לפניו דרך חק ומשפט כהונה אבל לתת לו החכם רשות שיברך אין בכך כלום. אבל כהן ת\"ח מצוה להקדימו שנאמר וקדשתו לפתוח ראשון ולברך ראשון: (וע\"ל סי' קס\"ז סי\"ד):"
    },
    {
      "id": "orach_chaim-201-3",
      "section": 3,
      "text": "מי שנותנים לו לברך ואינו מברך מקצרים ימיו:"
    },
    {
      "id": "orach_chaim-201-4",
      "section": 4,
      "text": "צריך לחזור שיתנו לו כוס של ברכה לברך:"
    }
  ]
}