{
  "id": "orach_chaim-443",
  "chapterLabel": "סימן 443",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-443-1",
      "section": 1,
      "text": "דין חמץ בערב פסח לאחר שש. ובו ג סעיפים:חמץ מו' שעות ולמעלה ביום י\"ד אסור בהנאה (אפי' חמצו של עכו\"ם אסור ליהנות ממנו) (טור סי' ת\"נ וריב\"ש סי\"ח) ואסרוהו חכמים ב' שעות קודם דהיינו מתחלת שעה חמישית ומיהו כל שעה חמישית מותר בהנאה ורשאי למכרו לעכו\"ם אפי' הרבה ביחד שודאי לא יאכלנו קודם פסח ויכול להאכילו לבהמה חיה ועוף ובלבד שיעמוד עליהם לראות שלא יצניעו ממנו ויבער מה ששיירו ממנו ומתחלת שעה ששית ולמעל' אסרוהו גם בהנא': הגה ובשנת העיבור שהיום ארוך אלו הארבע שעות לפי ענין היום ומותר לאכול חמץ עד שליש היום (רמב\"ם בפירוש המשנה ריש ברכות ומהרי\"ו) וי\"א עד ב' שעות קודם חצות: (תה\"ד סימן קכ\"א):"
    },
    {
      "id": "orach_chaim-443-2",
      "section": 2,
      "text": "ישראל שהיה בידו חמצו של ישראל אחר בפקדון יעכבנו עד שעה חמישית ואם לא בא בעליו ימכרנו לעכו\"ם ואם לא מכרו חייב לבערו בזמן איסורו אפי' אם אינו חייב באחריותו:"
    },
    {
      "id": "orach_chaim-443-3",
      "section": 3,
      "text": "אם קנו שום דבר בחמץ אחר שש שעות מותר מפני שחמץ אינו תופס דמיו:"
    }
  ]
}