{
  "id": "orach_chaim-180",
  "chapterLabel": "סימן ק״פ",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-180-1",
      "section": 1,
      "text": "דיני פרורי הפת. ובו ה סעיפים:אין להסיר המפה והלחם עד אחר ברכת המזון:"
    },
    {
      "id": "orach_chaim-180-2",
      "section": 2,
      "text": "כל מי שאינו משייר פת על שלחנו אינו רואה סימן ברכה לעולם אבל לא יביא פת שלימה ויתננה על השלחן ואם עשה כן מחזי דלשם ע\"א עביד שנאמר העורכים לגד שלחן:"
    },
    {
      "id": "orach_chaim-180-3",
      "section": 3,
      "text": "קודם שיטול ידיו יכבד הבית שלא ישארו שם פירורין וימאסו במים של נטילה אף על פי שמותר לאבד פרורין שאין בהם כזית שמא יהא השמש עם הארץ שמותר להשתמש בשמש עם הארץ ויניח גם פרורים שיש בהם כזית שאסור לאבדן ביד לכך יכבד תחלה ועכשיו אין אנו נוהגים כך מפני שאין אנו מסלקין השלחן ואנו נוטלים הידים חוץ לשלחן במקום שאין שם פירורים וליכא למיחש למידי:"
    },
    {
      "id": "orach_chaim-180-4",
      "section": 4,
      "text": "אע\"פ שמותר לאבד פירורין שאין בהם כזית מכל מקום קשה לעניות:"
    },
    {
      "id": "orach_chaim-180-5",
      "section": 5,
      "text": "נוהגים לכסות הסכין בשעת ברכת המזון ונהגו שלא לכסותו בשבת ויום טוב:"
    }
  ]
}