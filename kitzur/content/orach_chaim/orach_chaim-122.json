{
  "id": "orach_chaim-122",
  "chapterLabel": "סימן קכ״ב",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-122-1",
      "section": 1,
      "text": "דינים השייכין בין י\"ח ליהיו לרצון. ובו ג סעיפים:אם בא להפסיק ולענות קדיש וקדושה בין י\"ח ליהיו לרצון אינו פוסק שיהיו לרצון מכלל התפלה הוא אבל בין יהיו לרצון לשאר תחנונים שפיר דמי: הגה ודוקא במקום שנוהגים לו' יהיו לרצון מיד אחר התפלה אבל במקום שנוהגין לומר תחנונים קודם יהיו לרצון מפסיק ג\"כ לקדיש וקדושה ובמקומות אלו נוהגים להפסיק באלהי נצור קודם יהיו לרצון ולכן מפסיקים ג\"כ לקדוש' ולקדיש וברכו [ד\"ע לפי' רשב\"א שהביא הב\"י]: מיהו הרגיל לומר תחנונים אחר תפלתו אם התחיל ש\"צ לסדר תפלתו והגיע לקדיש או לקדושה מקצר ועולה ואם לא קצר יכול להפסיק כדרך שמפסיק בברכה של ק\"ש אפי' באמצע:"
    },
    {
      "id": "orach_chaim-122-2",
      "section": 2,
      "text": "אין נכון לומר תחנונים קודם יהיו לרצון אלא אחר סיום י\"ח מיד יאמר יהיו לרצון ואם בא לחזור ולאמרו פעם אחרת אחר התחנונים הרשות בידו:"
    },
    {
      "id": "orach_chaim-122-3",
      "section": 3,
      "text": "הרגיל לומר ד' דברים אלו זוכה ומקבל פני שכינה עשה למען שמך עשה למען ימינך עשה למען תורתך עשה למען קדושתך :"
    }
  ]
}