{
  "id": "orach_chaim-363",
  "chapterLabel": "סימן 363",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-363-1",
      "section": 1,
      "text": "דיני מבוי ולחי. ובו לו סעיפים:מקום שיש לו ג' מחיצות אסרו חכמים לטלטל בו עד שיעשה שום תיקון ברביעית:"
    },
    {
      "id": "orach_chaim-363-2",
      "section": 2,
      "text": "חצר שנפרץ במילואו עד עשר אמות ניתר בפס רחב ד' טפחים שיעמידנו מצד א' במקום הפרוץ ואם ירצה לתקנו בשני צידי הפרצה די בשני פסין של שני משהויין והוא הדין לנשתייר מהם כותל רביעי בנוי בשיעור ארבעה טפחים במקום א' או אם נשתייר מהשני צדדים טפח מכאן וטפח מכאן וכל זה בגובה עשרה טפחים ואפילו אם אין בפרצה ד' טפחים כיון שהוא במילואו צריך תיקון עד שיהא בה פחות מג' ואם יש בפרצה יותר מעשר אמות אפילו אינה במילואו צריך לתקנה בצורת פתח:"
    },
    {
      "id": "orach_chaim-363-3",
      "section": 3,
      "text": "מבוי שיש לו ג' מחיצות ופרוץ בצד רביעי התירו בלחי (פי' תרגום הקרש האחד לוחא חדא) שעביו ורחבו כל שהוא שיעמידנו בפתח המבוי ויהיה גבהו י\"ט ומכל דבר שיעשנה כשר אפילו מבעלי חיים ובלבד שיקשרנו שם בחבלים לכותלי המבוי ביתדות שיוצאים מן הכתלים בענין שאינו יכול לרבוץ כדי שלא יתמעט גבהו מי' טפחים: ואפילו קשר שם אדם נמי הוי לחי (א\"ז):"
    },
    {
      "id": "orach_chaim-363-4",
      "section": 4,
      "text": "אם יש קצת כותל ברוח רביעית עולה משום לחי ובלבד שיהא בו רוחב טפח:"
    },
    {
      "id": "orach_chaim-363-5",
      "section": 5,
      "text": "לחי דאי נשיב ביה זיקא לא מצי קאי לא חשיב לחי:"
    },
    {
      "id": "orach_chaim-363-6",
      "section": 6,
      "text": "צריך שלא יהא הלחי רחוק מן הכותל ג' טפחים:"
    },
    {
      "id": "orach_chaim-363-7",
      "section": 7,
      "text": "לחי אפילו שברים ושברי שברים כשרים בו: הגה ולכן עושין לחי מסיד טחוי בכותל ובלבד שיזהר שלא יתמחה יותר משלש לארץ: (תה\"ד סי' ט\"ו):"
    },
    {
      "id": "orach_chaim-363-8",
      "section": 8,
      "text": "לחי שעשאו מעצי אשירה כשר:"
    },
    {
      "id": "orach_chaim-363-9",
      "section": 9,
      "text": "בין שנראית בליטת הלחי לעומדים בתוך המבוי ואינה נראית לעומדים בחוץ בין שנראית לעומדים בחוץ נגד חלל המבוי (תוס' והרא\"ש פ\"ק דעירובין) ואינה נראית לעומדים בפנים כשר:"
    },
    {
      "id": "orach_chaim-363-10",
      "section": 10,
      "text": "הרחיקו מהכותל שלש או שהגביהו מהארץ שלש פסול ואם הגביהו פחות משלש אע\"פ שאין בו אלא שבע ומשהו כשר:"
    },
    {
      "id": "orach_chaim-363-11",
      "section": 11,
      "text": "אפילו לא עשאו לשם לחי אלא שנזדמן לו שם מאליו כשר ובלבד שיסמכו עליו מערב שבת אבל לא סמכו עליו מערב שבת כגון שהיה שם לחי אחר ונפל בשבת ובאים עכשיו לסמוך על זה לא: (אבל לא היה שם לחי אחר מערב שבת כאלו סמכו עליו דמי) (ב\"י בשם רש\"י והגהות אשירי והמגיד פי\"ו):"
    },
    {
      "id": "orach_chaim-363-12",
      "section": 12,
      "text": "לחי העומד מאליו אפי' סמכו עליו מערב שבת אם המבוי רחב יותר משמונה אמות אם הלחי בולט לתוכו ד' אמות אינו נדון משום לחי וצריך לחי אחר להתירו ויעמידנו ברוח שכנגדו ואם ירצה להעמידו אצלו יעשנו מעט עב או דק יותר מהבליטה כדי שיהא ניכר שהוא לשם לחי: הגה ואם העמידו לשם לחי דאית ליה קלא שתקנו לחי למבוי זה אפי' רחב ארבע אמות הוי לחי:"
    },
    {
      "id": "orach_chaim-363-13",
      "section": 13,
      "text": "לחי המושך עם דפנו של מבוי שהעמיד חודו כנגד עובי הכותל דשוה מבפנים ונראה מבחוץ שאין חודו של לחי מכס' כל עובי הדופן פחות מד' אמות נידון משום לחי ומשתמש עם חודו הפנימי ד' אמות נידון משום מבוי ואסור להשתמש בכל המבוי שהרי אין כאן לחי:"
    },
    {
      "id": "orach_chaim-363-14",
      "section": 14,
      "text": "עוד יש הכשר אחר למבוי הפרוץ ברוח רביעית בקורה שיניחנה על ראש המבוי וצריך שיניחנה על כותל המבוי אבל אם נעץ שתי יתדות אצל המבוי בחוץ אפילו בסמוך לו והניח' עליהם פסול:"
    },
    {
      "id": "orach_chaim-363-15",
      "section": 15,
      "text": "וצריך שיניחנה כדי להתיר המבוי אבל אם לא נעשית לשם כך אפילו סמכה עליה מערב שבת פסולה:"
    },
    {
      "id": "orach_chaim-363-16",
      "section": 16,
      "text": "קורה זה שאמרנו צריכה שיעור ולפיכך אם עשאה מעצי אשרה פסולה דכיון דלשריפה קיימא כתותי מכתת שיעורה:"
    },
    {
      "id": "orach_chaim-363-17",
      "section": 17,
      "text": "שיעור הקורה רחבה טפח ועביה כל שהוא רק שתהא חזקה כדי לקבל אריח שהוא חצי לבנה של ג\"ט ואם היא רחבה ד\"ט א\"צ להיות חזקה לקבל אריח:"
    },
    {
      "id": "orach_chaim-363-18",
      "section": 18,
      "text": "מעמידים דהיינו אם היא נסמכת על יתדות היוצאות מן הכותל שאין ברחבן טפח ולא בארכן שלש יש אומרים שצריך שיהיו חזקים לקבלם ולקבל חצי לבנה וי\"א שאין צריך שיהיו חזקים אלא כדי לקבלה בלבד:"
    },
    {
      "id": "orach_chaim-363-19",
      "section": 19,
      "text": "אם היתה הקורה עגולה צריך שיהיה בהקיפה ג' טפחים שאז יש ברחבה טפח:"
    },
    {
      "id": "orach_chaim-363-20",
      "section": 20,
      "text": "היתה עקומה ועקמימותה נוטה חוץ למבוי או למעלה מעשרים או למטה מעשרה רואים כל שאלו ינטל העקמימות ואין בין זה לזה שלשה כשרה ואם לאו פסולה:"
    },
    {
      "id": "orach_chaim-363-21",
      "section": 21,
      "text": "היתה יוצאה מכותל זה ואינה נוגעת בכותל זה כגון שסמכה על עמודים וכן שתי קורות א' יוצא מכותל זה וא' יוצא מכותל זה ופגעו זו בזו באמצע המבוי אם אין ביניהם שלשה כשרה יש ביניהם שלשה פסולה:"
    },
    {
      "id": "orach_chaim-363-22",
      "section": 22,
      "text": "הניח שתי קורות זו בצד זו לא בזו לקבל אריח ולא בזו לקבל אריח אם יש בשתיהן כדי לקבל אריח לרחבו דהיינו טפח ואין בין זו לזו שלשה טפחים אינו צריך להביא קורה אחרת ואם לאו צריך להביא קורה אחרת ויש אומרים שצריך שיהו קרובות זו לזו בתוך טפח:"
    },
    {
      "id": "orach_chaim-363-23",
      "section": 23,
      "text": "היתה אחת למעלה ואחת למטה רואים את העליונה כאלו היא למט' ואת התחתונ' כאלו היא למעל' ובלבד שלא תהא העליונה למעלה מעשרים ולא תחתונה למטה מעשרה ולא יהי' ביניהם ג' טפחים לא בגובה ולא במשך כשרואין אותם שירדה זו ועלתה זו בכוונ' עד שיעשו זו בצד זו ויש פוסלים:"
    },
    {
      "id": "orach_chaim-363-24",
      "section": 24,
      "text": "פירס על הקורה מחצלת ואינה נוגעת עד הקרקע אם גבוה מהארץ ג\"ט פסול' שהרי כיסה הקורה ואינה נראית ובטלה מהיות קורה ומחיצה גם כן אינה כיון שגבוה מהארץ שלשה אבל אם הניח קורה רחבה ונמשכת קצת למטה מי' כשרה:"
    },
    {
      "id": "orach_chaim-363-25",
      "section": 25,
      "text": "נעץ שתי יתדות עקומות על שני כתלי המבוי ועקמימותיה נוטה לתוך המבוי ונתן הקורה עליהם ואין ביתידות טפח שהוא שיעור קורה להיות נחשבים כקורה אם אינם גבוהים מכתלי המבוי שלש' ואין בנטייתם שלשה כשרה שאנו רואים כאלו הם על כתלי המבוי ואם יש בגבהן או בנטייתן שלשה פסולה:"
    },
    {
      "id": "orach_chaim-363-26",
      "section": 26,
      "text": "הא דמבוי ניתר בלחי או קורה דוקא בשאינו נמוך פחות מי\"ט מרווחים ולא יהא רחבו יותר מעשר אמות מצומצמות ושיהא ארכו ד' אמות מרווחות או יותר אבל אם חסר א' מכל אלו אין לו תקנה אלא בצורת פתח ואם היה בגובה חללו יותר מעשרים אמה מצומצמות אינו ניתר בקורה אבל ניתר הוא בלחי ואם רוצה להכשירו בקורה צריך שיעשה בה ציור וכיור (פי' ציור אחד בכותל מן הסיד או על שמי קורה) שעל ידי כך הכל מסתכלים בה ואם היה גבוה יותר מעשרים ובנה בנין תחת הקורה למעטו מעשרים די בבנין רחב טפח ברוחב הקורה אבל אם אינו גבוה י' וחוקק בו להשלימו לי' צריך לחוק ד' אמות לתוך המבוי על פני כל רחבו. אין מבוי ניתר בלחי או קורה עד שיהיו פתוחים לתוכו שני חצרות ולכל חצר שני בתים (ואפי' כל החצרות פתוחות זו לזו) (רא\"ש ומרדכי והטור) ויש חולקים בזה (ב\"י בשם הרי\"ף והרמב\"ם) ושלא יהא בכל פתח מאלו פחות מד\"ט ושיהיו דיורים אוכלים בכל בית שמקום הפת גורם ואפי' היה הבית הא' לאב והב' לבן אע\"פ שהבן מקבל פרס משלחן אביו ואוכל בביתו הרי הם נידונים כשנים ואפילו צדו א' עכו\"ם וא' ישראל מהני עוד צריך שיהא ארכו יותר על רחבו ואם חסר א' מאלו אינו ניתר אלא בפס ארבע או שני פסין שני משהויין או צורת פתח: הגה וי\"א דנוהגין האידנא לתקן כל המבואות בצורות הפתח דכל המבואות שלנו יש להם דין חצרות (ת\"ה סי' ע\"ד) והמנהג הפשוט במדינות אלו לתקנן על ידי חבל הקשור לרחבו של מבוי ודין חבל זה אינו קורה שהרי אין רחבו טפח ולא מהני אלא מטעם צורת הפתח דמהני למעלה אפי' בגמי כדלעיל סוף סי' שס\"ב ועל כן יש ליזהר להעמיד תחת החבל שני קנים גבוהים י' מכוונים תחת החבל ואז מהני אפי' במבוי מפולש בתורת צורת פתח או אפי' בחצר ובכל מקום שצורת הפתח מהני וכמו שנתבאר לעיל ס\"ס שס\"ב: (ד\"ע)"
    },
    {
      "id": "orach_chaim-363-27",
      "section": 27,
      "text": "חצר שארכו יותר על רחבו דינו כמבוי וניתר בלחי או קורה: הגה אע\"פ שאין חצירות ובתים פתוחין לתוכו הואיל ואינו קרוב לר\"ה אלא פתוח למבוי והמבוי פתוח לר\"ה: (ב\"י בשם תשובת מהרי\"א בשם סמ\"ק):"
    },
    {
      "id": "orach_chaim-363-28",
      "section": 28,
      "text": "מבוי שאין ברחבו ג\"ט אינו צריך שום תיקון שהוא כסתום וי\"א דכל שאין בו ד\"ט אין צריך שום תיקון:"
    },
    {
      "id": "orach_chaim-363-29",
      "section": 29,
      "text": "מבוי שצדו אחד כלה לים וצדו אח' כלה לאשפה של רבים אין צריך כלום שאשפה של רבים אינה עשויה להתפנות ואין חוששין שמא יעלה הים שירטון (פי' יובש כעין אי שנדחו המים ממנו שנעשה ראוי לזריעה): הגה ויש חולקים וסוברים דחיישינן שמא יעלה שירטון ואין כאן מחיצה (הרא\"ש ורש\"י וטור והמגיד):"
    },
    {
      "id": "orach_chaim-363-30",
      "section": 30,
      "text": "מבוי שצדו א' ארוך וא' קצר אפי' אין צד הארוך עודף על הקצר ד' אמות אינו מניח הקורה אלא כנגד הקצר אבל אם ירצה יעשה שם צורת פתח באלכסון ותוך המבוי יכול להניח הקורה באלכסון ומשתמש בקצר כנגד הקצר ובארוך כנגד הארוך:"
    },
    {
      "id": "orach_chaim-363-31",
      "section": 31,
      "text": "העמיד לחי באמצע המבוי אם יש חצר מתחלתו ולחוץ ועשו גם החיצונים לחי לראש המבוי אוסרים אלו על אלו עד שיערבו יחד ואם אין שם חצר או שיש חצר ולא עשו החיצונים לחי לראש המבוי שמן הלחי ולפנים מותרים ממנו ולחוץ אסורים אבל אם עשו באמצע שני פסים או פס ארבעה אם אינו רחב יותר מעשרה או שעשו צורת פתח אם הוא רחב יותר מי' אפי' אם יש חצר מהתיקון ולחוץ ועשו גם החיצונים תיקון לראש המבוי כל אחד יכול לערב ויהיה מותר בחלקו:"
    },
    {
      "id": "orach_chaim-363-32",
      "section": 32,
      "text": "זה שהכשרנו להעמיד לחי באמצע המבוי הוא הדין להעמיד קורה באמצע המבוי וכל זה ביש באותו חצר מבוי המוכשר תורת מבוי שלא יהא ארכו פחות מד' אמות ושיהא ארכו יתר על רחבו ושיהיו בתים וחצרות פתוחים לתוכו הא לאו הכי צריך פס משהו מכאן ופס משהו מכאן או פס ארבעה בצד אחד:"
    },
    {
      "id": "orach_chaim-363-33",
      "section": 33,
      "text": "מבוי שהוא רחב כ' אמות עושה פס רחב ד' אמות ומעמידו באמצע וחשוב כל צד מצדי הפס כמבוי בפני עצמו כיון שאורך הפס ד' אמות ויתן קורה בראשו וצריך ליזהר שתהא הקורה מונחת על הפס או תוך ג\"ט וצריך שיהא בכל מבוי משני אלו שהפס מפסיק ביניהם בתים וחצרות פתוחים לתוכו וכל תנאי (מבוי) ומה שמן הפס עד כותל האמצעי של מבוי יש לו דין מבוי עקום שהרי אלו שני המבואות מתעקמים ובאמצע פתוחים בשני ראשיהן לרשות הרבים: הגה ויש אומרים דאין לו דין מבוי עקום אא\"כ יש מן הפס עד כותל האמצעי יותר מעשר אמות (הרא\"ש ור' ירוחם וטור):"
    },
    {
      "id": "orach_chaim-363-34",
      "section": 34,
      "text": "עוד אפשר לעשות תיקון אחר למבוי שהוא רחב כ' אמות שירחיק ב' אמות מהכותל ויעשה פס רחב שלש אמות ויעשה כן גם בצד השני וישאר פתח רחב עשר אמות או ירחיק אמה ויעשה פס אמה ומחצה וירחיק אמה ויעשה פס אמה ומחצה וכן יעשה בצד השני או ירחיק שתי אמות ושני טפחים ויעשה פס שתי אמות וד' טפחים וכן יעשה בצד השני וכן כל כיוצא בזה ובלבד שהפס יהא יתר על האויר שבינו לכותל דאם לא כן אתי אוירא דהאי גיסא ודהאי גיסא ומבטל ליה וצריך ליזהר דלא לשביק פתחא רבא ועייל בזוטא שאם עשה כן בטל תיקון המבוי אלא אם עשה צורת פתח לזוטא:"
    },
    {
      "id": "orach_chaim-363-35",
      "section": 35,
      "text": "פס זה שאמרנו שעושה כן למעט רוחב המבוי א\"צ שיהא פס א' שלם אלא בקנה קנה פחות מג' סגי דפחות מג' כשלם דמי:"
    },
    {
      "id": "orach_chaim-363-36",
      "section": 36,
      "text": "מבוי ששוה מתוכו ומדרון (פי' מקום משופע) לרה\"ר או ששוה לרה\"ר ומדרון לתוכו אם הולך ומתלקט מעט מעט עד שמגביה י' מתוך ד' אמות הרי הוא כאלו זקוף כולו וא\"צ שום תיקון (ובזה התל הוי כמחיצה) (ב\"י) :"
    }
  ]
}