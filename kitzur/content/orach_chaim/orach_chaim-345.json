{
  "id": "orach_chaim-345",
  "chapterLabel": "סימן שמ״ה",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-345-1",
      "section": 1,
      "text": "דין ארבע רשויות בשבת. ובו יט סעיפים:ארבע רשויות לשבת רשות היחיד ורשות הרבים וכרמלית (פי' רך מל לא לח ולא יבש אלא בינוני הכא נמי לא רשות היחיד שאין לו מחיצות ולא רשות הרבים שאינו דומה לדגלי מדבר דלאו להליכה דרבים עבידא. רש\"י) ומקום פטור:"
    },
    {
      "id": "orach_chaim-345-2",
      "section": 2,
      "text": "איזה רה\"י מקום המוקף מחיצות גבוהים עשרה טפחים ויש בו ד' טפחים על ד' טפחים או יותר וכן חריץ עמוק עשרה ורחב ארבעה על ארבעה וכן תל גבוה עשרה ורחב ארבעה על ארבעה: הגה י\"א דבעינן באלו ארבעה על ארבעה הן ואלכסונן וכמו שיתבאר לקמן סי' שמ\"ט (הגהות אשירי פ\"ק דשבת ותוס' עירובין דף נ\"א):"
    },
    {
      "id": "orach_chaim-345-3",
      "section": 3,
      "text": "כתלים המקיפים רשות היחיד על גביהם רשות היחיד אפילו אינם רחבים ד':"
    },
    {
      "id": "orach_chaim-345-4",
      "section": 4,
      "text": "חורים שבכתלי רשות היחיד שכלפי רשות היחיד הם רשות היחיד: הגה ואם הם כלפי חוץ ואינם עוברים כלפי פנים נדונין לפי גבהן ורחבן כמו שיתבאר סי' זה סעיף י\"ג (ב\"י בשם הרשב\"א והמגיד):"
    },
    {
      "id": "orach_chaim-345-5",
      "section": 5,
      "text": "אויר רשות היחיד הוא רשות היחיד עד לרקיע:"
    },
    {
      "id": "orach_chaim-345-6",
      "section": 6,
      "text": "אפי' כלי כגון תיבה או מגדל או כוורת אם יש בו לרבע ארבעה על ארבעה והוא גבוה עשרה הוי רשות היחיד:"
    },
    {
      "id": "orach_chaim-345-7",
      "section": 7,
      "text": "איזה רה\"ר רחובות ושווקים הרחבים י\"ו אמה ואינם מקורים ואין להם חומה ואפי' יש להם חומה אם הם מפולשים משער לשער (ואין דלתותיו נעולות בלילה) (טור) הוי רשות הרבים ויש אומרים שכל שאין ששים רבוא עוברים בו בכל יום אינו רשות הרבים:"
    },
    {
      "id": "orach_chaim-345-8",
      "section": 8,
      "text": "מבואות הרחבים י\"ו אמה ומתקצרין בקצתן ואין בהם י\"ו אמה י\"א שאם ארכן לאורך ר\"ה הרי הן רשות הרבים:"
    },
    {
      "id": "orach_chaim-345-9",
      "section": 9,
      "text": "מבואות הרחבים י\"ג אמות ושליש ושני ראשיהם מפולשים לרשות הרבים שהוא רחב י\"ו יש אומרים שהוא רשות הרבים:"
    },
    {
      "id": "orach_chaim-345-10",
      "section": 10,
      "text": "כל דבר שהוא ברשות הרבים אם אינו גבוה (שלשה) טפחים אפי' הם קוצים או צואה שאין רבים דורסין עליהם חשובים כקרקע והוי רה\"ר ואם הוא גבוה שלש ומשלש עד תשעה ולא תשעה בכלל אם הוא רחב ארבע על ארבע הוי כרמלית ואם אינו רחב ארבע על ארבע הוי מקום פטור ואם הוא גבוה ט' טפחים מצומצמים ורבים מכתפים עליו הוי רה\"ר אפילו אינו רחב ארבעה ויש מי שאומר דהוא הדין לגבוה מתשעה ועד עשרה ורבים מכתפים עליו הוי רשות הרבים אפי' אינו רחב ארבע' ומעשרה ולמעלה אם הוא רחב ארבעה הוי רה\"י ואם לאו הוי מקום פטור אפי' אם יש בו מקום כדי לחוק להשלימו לארבעה:"
    },
    {
      "id": "orach_chaim-345-11",
      "section": 11,
      "text": "גומא ברה\"ר אם אינה עמוקה שלש הויא רה\"ר משלש עד עשרה אם רחבה ארבעה הוי כרמלית ואם לאו הוי מקום פטור ואם היא עמוקה עשרה הוי רה\"י והוא שתהא רחבה ארבעה:"
    },
    {
      "id": "orach_chaim-345-12",
      "section": 12,
      "text": "רשות הרבים אינה תופסת אלא עד עשרה אבל למעלה מעשרה הוי מקום פטור:"
    },
    {
      "id": "orach_chaim-345-13",
      "section": 13,
      "text": "חורים שבכתלים כלפי רשות הרבים אם הם גבוהים למעלה משלשה אינם כרשות הרבים אלא נידונים לפי מדותיהם:"
    },
    {
      "id": "orach_chaim-345-14",
      "section": 14,
      "text": "איזו היא כרמלית מקום שאין הילוך לרבים כגון ים ובקעה ואצטוונית ואיצטבא (פירוש אצטוונית מקום שלפני החנויות שיושבים שם הסוחרים ואצטבא הוא מקום שמניחים עליו פרקמטיא) שלפני העמודים בר\"ה והיא רחבה ארבעה וגבוה משלשה ועד עשרה וקרן זוית הסמוכה לרשות הרבים (כגון מבואות שיש להן שלשה מחיצות) (ואין להם לחי או קורה ברביעית) (טור) ורשות הרבים שהיא מקורה ותל שיש בו ארבע על ארבע ואינו גבוה עשרה וכן חריץ שהיא ארבעה על ארבעה ואינו עמוק עשרה:"
    },
    {
      "id": "orach_chaim-345-15",
      "section": 15,
      "text": "בית שאין תוכו עשרה וקרויו משלימו לעשרה יש בו ארבע על ארבע תוכו כרמלית ועל גבו רשות היחיד ואם חוקק בו ארבע על ארבע אפי' באמצע רחוק מן הכתלים נעשה כולו רשות היחיד:"
    },
    {
      "id": "orach_chaim-345-16",
      "section": 16,
      "text": "גג הבולט על מחיצות הבית בענין שאין מחיצות הבית ניכרות לעומד על הגג הוי כרמלית ואפי' הוא גבוה ורחב הרבה ואם חלון פתוח לו מן הבית הוי ברה\"י וכן זיזין הבולטים מן הכותל ויש בהם ד' על ד' הוי כרמלית אלא אם כן חלון הבית פתוח להם:"
    },
    {
      "id": "orach_chaim-345-17",
      "section": 17,
      "text": "חורי כרמלית אינם ככרמלית אלא הם נידונים לפי גבהם ורחבם:"
    },
    {
      "id": "orach_chaim-345-18",
      "section": 18,
      "text": "גדר כרמלית שלא יהא פחות מארבעה על ארבעה ואינה תופסת אלא עד עשרה ולמעלה מעשרה הוי מקום פטור וימים ונחלים ממיא משחינן הילכך הנוטל מהם מעל פני המים עד עשרה באויר הוי כרמלית למעלה מעשרה באויר הוי מקום פטור: הגה בור העומד בכרמלית אפי' עמוק מאה אמה הוי כרמלית אלא אם כן הוא רחב ארבעה על ארבעה דאין מקום פטור בכרמלית כמו שיתבאר בסמוך:"
    },
    {
      "id": "orach_chaim-345-19",
      "section": 19,
      "text": "מקום פטור הוא מקום שאין בו ד' על ד' וגבוה משלשה ולמעלה עד לרקיע או חריץ שאין בו ד' על ד' ועמוק יותר משלשה וכן המחיצות הגבוהות משלשה ולמעלה ואין ביניהם ארבעה על ארבעה: הגה וכל זה דוקא בעומד ברשות הרבים אבל בכרמלית אמרינן מצא מין את מינו וניער ודינו ככרמלית (ר\"ן פרק כיצד משתתפין והגהות מרדכי פרק ט\"ו דשבת וטור וב\"י בשם רמב\"ם) ויש חולקים ואומרים דאין חילוק בין רשות הרבים לכרמלית (רש\"י ומ\"מ פי\"ד בשם רשב\"א) אבל אם עומד ברשות היחיד לכולי עלמא דינו כרשות היחיד (ב\"י):"
    }
  ]
}