{
  "id": "orach_chaim-358",
  "chapterLabel": "סימן שנ״ח",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-358-1",
      "section": 1,
      "text": "דין איזה מקומות נקראים מוקפים לדירה. ובו יד סעיפים:כל היקף שלא הוקף לדירה כגון גנות ופרדסים ובורגנין שאינם עשוים אלא לשמור בתוכן אסרו חכמים לטלטל בתוכה יותר מד' אמות אם הוא יותר מסאתים אבל אם היא סאתים שהוא שיעור ע' אמה וד' טפחים על ע' אמה וד' טפחים מותר לטלטל בכולו בין שהוא מרובע בין שהוא עגול או אריך וקטין ובלבד שלא יהא אורכו יותר משנים ברחבו אמה אחת ואם הוקף לדירה אפי' יש בה כמה מילין מותר לטלטל בכולו: הגה ועיין לקמן סי' ת\"א דין סתם עיירות אי מוקפות לדירה וי\"א דסתם קרפיפות שלנו מקרי מוקפות לדירה דרגילים לפתוח פתח תחילה ואח\"כ להקיף (מרדכי פרק עושין פסין) וי\"א עוד דכל קרפף שהוא סמוך לביתו מקרי היקף לדירה כי דעתיה עלויה (הגהות אשירי פ\"ב דעירובין) ויש חולקין בזה (ב\"י בשם תוס'):"
    },
    {
      "id": "orach_chaim-358-2",
      "section": 2,
      "text": "ומה נקרא מוקף לדירה זה שבנה בו בית דירה או שפתח לו פתח מביתו ואח\"כ הקיפו ואם היה מוקף שלא לשם דירה א\"צ לפרוץ כולו אלא יפרוץ בו פרצה ביותר מעשרה ונמצא בית פתוח בו בלא היקף ויחזור ויגדור הפרצה כולו או אמה היתיר' על עשר אמות והעשר אמות פתח הן והרי הוא פתוח ולבסוף הוקף ואם פרץ אמה וגדרה וחזר ופרץ אמה אצל מה שגדר וחזר ועשה כן עד שהשלימו לעשרה מותר: (עיין ת\"ש): הגה ואם קשה עליו לפרוץ הכותל י\"א דיכול להניח עפר אצל הכותל משני צדדיה עד שיתמעט הכותל מגובה עשר ורוחב העפר רחב מעשר אמות באורך הכותל וארבע רוחב ואם אין בגובה העפר עשר א\"כ הוי כאלו פרץ שם הכותל שלא נשאר שם גבוה עשר למעלה מן העפר דהוי כקרקעות הקרפף ואף אם חוזר ולוקח משם אח\"כ העפר הואיל ובטלו שם שבת אחת ויש חולקים דעפר לא הוי ביטול אא\"כ אין עתיד לפנותו לעולם (תה\"ד סי' ע\"ה הרא\"ש פ\"ק דסוכה):"
    },
    {
      "id": "orach_chaim-358-3",
      "section": 3,
      "text": "תל גבוה עשרה דינו כקרפף:"
    },
    {
      "id": "orach_chaim-358-4",
      "section": 4,
      "text": "קרפף יותר מסאתים שנטע בו אילנות למעט אוירו לא הוי מיעוט (אפילו יש בהן גבוה עשרה ורחב ארבעה) (המגיד פי\"ו) והוא הדין לחופר בו בור:"
    },
    {
      "id": "orach_chaim-358-5",
      "section": 5,
      "text": "בנה בו עמוד ונתמעט בכך אם הוא רחב ג' טפחים הוי מיעוט:"
    },
    {
      "id": "orach_chaim-358-6",
      "section": 6,
      "text": "בנה מחיצה באורך עשר לפני מחיצה הראשונה לבטלה שתהיה כמו שאינה ויהיה מוקף לדירה על ידי השניי' אם הרחיקה מהראשונה שלשה טפחים מותר:"
    },
    {
      "id": "orach_chaim-358-7",
      "section": 7,
      "text": "טח טיט על מחיצות הראשונות למעט אוירו ונתמעט אם הטיט עבה שאם תנטל מחיצה הראשונה ראויה לעמוד בפני עצמה הוי מיעוט ואם לאו לא הוי מיעוט:"
    },
    {
      "id": "orach_chaim-358-8",
      "section": 8,
      "text": "בנה מחיצות על הראשונה להקיפו על ידם לדירה אינו מועיל ואם נבלעו התחתונות ונשארו העליונות מאליהם ניתר על ידם אבל תל יותר מסאתים ועשה מחיצות אפי' על שפתו לדירה מועיל שהרי דר באויר מחיצות שעשה עתה:"
    },
    {
      "id": "orach_chaim-358-9",
      "section": 9,
      "text": "קרפף יותר מסאתים שהוקף לדירה ונטע רובו אילנות אפילו אינם נטועים שורות שורות אינם מבטלים הדירה אבל אם נזרע רובו הזרעים מבטלים הדירה אפי' אין בהם אלא סאתים נזרע מיעוטו אם אין בו אלא סאתים מותר יותר מסאתים אסור:"
    },
    {
      "id": "orach_chaim-358-10",
      "section": 10,
      "text": "מי שיש לו גנה בחצירו אם הוא רוב החצר אפילו אין בה אלא בית סאתים לא יטלטל ממנו ומן החצר לבית ואם הוא יותר מסאתים לא יטלטל בה ובחצר אלא בד' אמות ואם היא מיעוט החצר מה שיש בה יותר מסאתים אוסר כל החצר ואם יש בה סאתים או פחות אסור להוציא ממנה לבית:"
    },
    {
      "id": "orach_chaim-358-11",
      "section": 11,
      "text": "קרפף יותר מבית סאתים שהוקף לדירה ונכנסו בו מים אם ראוים לשתיה אין מבטלין הדירה אפילו אם המקום שנתפשטו שם יותר מסאתים ואפילו הם עמוקים הרבה ואם אינם ראוים לשתיה דינם כזרעים והוא שיהא בעמקם עשרה טפחים:"
    },
    {
      "id": "orach_chaim-358-12",
      "section": 12,
      "text": "קרפף בית שלשה סאין וקירה ממנה בית סאה מותר אפילו אם הקירוי משופע:"
    },
    {
      "id": "orach_chaim-358-13",
      "section": 13,
      "text": "קרפף בית סאתים מצומצם וחצר שנפרצו במילואה זה לזה הקרפף אסור מפני שמקום המחיצה מייתרו ונעשה יותר על סאתים:"
    },
    {
      "id": "orach_chaim-358-14",
      "section": 14,
      "text": "קרפף יותר מבית סאתים שלא הוקף לדירה ופתח בו פתח ועשה מחיצה לפניו יותר מעשרה והותר ע\"י מחיצה שעל ידיה בטלה מחיצה ראשונה שלא היתה לשם דירה ואח\"כ נפלה מחיצה אחרונה חוזר לאיסורו:"
    }
  ]
}