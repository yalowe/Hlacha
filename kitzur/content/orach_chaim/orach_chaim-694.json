{
  "id": "orach_chaim-694",
  "chapterLabel": "סימן 694",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-694-1",
      "section": 1,
      "text": "דין מעות פורים לעניים. ובו ד סעיפים:חייב כל אדם ליתן לפחות שתי מתנות לשני עניים: הגה יש אומרים שיש ליתן קודם פורים מחצית מן המטבע הקבוע באותו מקום ובאותו זמן זכר למחצית השקל שהיו נותנין באדר ומאחר ששלשה פעמים כתיב תרומה בפרשה יש ליתן שלשה (מרדכי ריש פ\"ק דמגילה) ויש ליתנו בליל פורים קודם שמתפללים מנחה (מהרי\"ל) וכן נוהגין בכל מדינות אלו ויש ליתן ג' חצאי גדולים במדינות אלו כי אין מטבע ששם מחצית עליה מלבד זו ובמדינות אוסטרייך יתנו ג' חצי ווינ\"ר שנקראו ג\"כ מחצית וכן לכל מדינה ומדינה ואין חייב ליתנו רק מי שהוא מבן עשרים ולמעלה וי\"א שנותנים מחצית השקל לצדקה מלבד ג' מחצית אלו ואין נוהגים כן:"
    },
    {
      "id": "orach_chaim-694-2",
      "section": 2,
      "text": "אין משנים מעות פורים לצדקה אחרת: הגה ודוקא הגבאים (מרדכי פ\"ק דבבא בתרא) אבל העני יכול לעשות בו מה שירצה:"
    },
    {
      "id": "orach_chaim-694-3",
      "section": 3,
      "text": "אין מדקדקין במעות פורים אלא כל מי שפושט ידו ליטול נותנים לו ובמקום שנהגו ליתן אף לעכו\"ם נותנים:"
    },
    {
      "id": "orach_chaim-694-4",
      "section": 4,
      "text": "במקום שאין עניים יכול לעכב מעות פורים שלו לעצמו ונותנם במקום שירצה:"
    }
  ]
}