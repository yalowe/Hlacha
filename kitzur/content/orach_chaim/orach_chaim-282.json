{
  "id": "orach_chaim-282",
  "chapterLabel": "סימן 282",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-282-1",
      "section": 1,
      "text": "קריאת התורה והמפטיר בשבת. ובו ז סעיפים:מוציאין ס\"ת וקורים בו שבעה ואם רצה להוסיף מוסיף: הגה וה\"ה ביו\"ט מותר להוסיף על הקרואים (רמב\"ם פי\"ב מהל' תפלה ותשובת מהר\"ם וב\"י) ויש אומרים דבי\"ט אין להוסיף (ר\"ן פרק הקורא) וכן נהגו במדינות אלו מלבד בשמחת תורה שמוסיפין הרבה גם בכל יו\"ט אין המפטירין ממנין הקרואים כדלקמן:"
    },
    {
      "id": "orach_chaim-282-2",
      "section": 2,
      "text": "מותר לקרות עולים הרבה אע\"פ שקרא זה מה שקרא זה וחוזר ומברך אין בכך כלום: הגה ויש אוסרים (מרדכי סוף מגילה) וכן נהגו במדינות אלו חוץ מבשמחת תורה שנהגו להרבות בקרואים ונוהגים כסברא ראשונה:"
    },
    {
      "id": "orach_chaim-282-3",
      "section": 3,
      "text": "הכל עולים למנין ז' אפי' אשה וקטן שיודע למי מברכין אבל אמרו חכמים אשה לא תקרא בציבור מפני כבוד הציבור: הגה ואלו דוקא מצטרפים למנין הקרואים אבל לא שיהיו כולם נשים או קטנים (ר\"ן וריב\"ש) ודין עבד כנעני כדין אשה אבל אם אמו מישראל מותר לעלות (הגהות מיי' פי\"ב מהל' תפלה) ואסור לקרות בראש מגולה ואין איסור לקרות ע\"ה נכבד ועשיר וגדול הדור לפני ת\"ח כי אין זה בזיון לת\"ח רק כבוד לתורה שמתכבדת באנשים גדולים (א\"ז) וממזר מותר לעלות לס\"ת (מהר\"א מפרא\"ג) וע\"ל סי' קל\"ו מסדר הקרואים:"
    },
    {
      "id": "orach_chaim-282-4",
      "section": 4,
      "text": "נוהגים לקרות שבעה לגמור עמהם הפרשה ואומר קדיש וחוזר וקורא עם המפטיר מה שקרא השביעי. הגה וכן נוהגים בימים טובים שאין מפטיר ממנין הקרואים אבל בחול שאסור להוסיף על מנין הקרואים השלישי הוא מפטיר וביום שמוציאין ב' ספרים או ג' המפטיר קורא באחרונה וקטן יכול לקרות בפרשת המוספין או בד' פרשיות שמוסיפין באדר וכן נוהגים (ר\"ן ומרדכי פ\"ב דמגילה) אע\"פ שיש חולקים ואומרים קדיש קודם שעולה המפטיר ואין חילוק בזה בין הוסיפו על מנין הקרואים או לא ובין מוציאין ס\"ת א' או ג' (ב\"י בשם הר\"ר ישעיה והרא\"ש ורבי ירוחם):"
    },
    {
      "id": "orach_chaim-282-5",
      "section": 5,
      "text": "אם לא נמצא מי שיודע להפטיר אלא אחד מאותם שעלו לקרות בתורה וכבר אמר ש\"ץ קדיש אחר קריאת הפרשה זה שרוצה להפטיר צריך לחזור ולקרות ויברך על קריאתו תחלה וסוף: הגה אבל אם לא אמר קדיש יפטיר מי שעלה לשביעי אם יודע ואם יש אחרים שיודעים להפטיר לא יפטיר מי שעלה כבר (א\"ז) עססי' קמ\"ד:"
    },
    {
      "id": "orach_chaim-282-6",
      "section": 6,
      "text": "אם טעה ש\"ץ וסיים הפרשה עם הששי ואמר קדיש אין צריך לקרות עוד אחר אלא יקרא עם המפטיר מה שקרא עם הששי דקי\"ל מפטיר עולה למנין שבעה:"
    },
    {
      "id": "orach_chaim-282-7",
      "section": 7,
      "text": "קרא הפרשה בתפלת שחרית בשבת ודילג פסוק אחד חוזר וקורא הוא ושנים עמו אפילו הפטיר והתפלל מוסף חוזר וקורא:"
    }
  ]
}