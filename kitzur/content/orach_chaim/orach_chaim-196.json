{
  "id": "orach_chaim-196",
  "chapterLabel": "סימן קצ״ו",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-196-1",
      "section": 1,
      "text": "מי שאכל דבר איסור אם מצטרף לזימון. ובו ד סעיפים:אכל דבר איסור אף על פי שאינו אלא מדרבנן אין מזמנין עליו ואין מברכין עליו לא בתחלה ולא בסוף:"
    },
    {
      "id": "orach_chaim-196-2",
      "section": 2,
      "text": "אם אכל דבר איסור במקום סכנה מברכים עליו (ועיין לקמן סי' ר\"ד):"
    },
    {
      "id": "orach_chaim-196-3",
      "section": 3,
      "text": "שלשה שאכלו כאחד וא' נזהר בפת עכו\"ם וא' אינו נזהר או אחד מהן כהן ואוכל חלות אע\"פ שאותו שנזהר אינו יכול לאכול עם אותו שאינו נזהר ולא ישראל עם הכהן כיון שאותו שאינו נזהר יכול לאכול עם הנזהר וכהן עם הישראל מצטרפין אבל אם היו כהנים וזר אוכלים כאחד והכהנים אוכלים חלה ונזהרים מפת של עכו\"ם והזר אוכל פת של עכו\"ם אינם מצטרפין וה\"ה לשלשה שמודרים זה מזה שאינם מצטרפין לזימון: הגה ודוקא כשכל אחד אוכל מככרו אבל אם אוכלים מככר בעל הבית מצטרפין דהא אוכלים מככר אחד (א\"ז):"
    },
    {
      "id": "orach_chaim-196-4",
      "section": 4,
      "text": "אין מזמנין על מי שאכל פחות מכזית:"
    }
  ]
}