{
  "id": "orach_chaim-337",
  "chapterLabel": "סימן 337",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-337-1",
      "section": 1,
      "text": "דין כיבוד הבית ודבר שאינו מתכוין. ובו ד סעיפים:דבר שאין מתכוין מותר והוא שלא יהא פסיק רישיה הילכך גורר אדם מטה כסא וספסל בין גדולים בין קטנים ובלבד שלא יתכוין לעשות חריץ מותר לרבץ הבית כיון שאינו מתכוין להשוות גומות אלא שלא יעלה האבק:"
    },
    {
      "id": "orach_chaim-337-2",
      "section": 2,
      "text": "אסור לכבד הבית אלא אם כן הקרקע מרוצף ויש מתירין אפי' אינו מרוצף: הגה ויש מחמירין אפי' במרוצף (טור בשם ר\"י מרדכי ריש פרק כל הכלים ור' ירוחם חי\"ג וסמ\"ג וסה\"ת) וכן נוהגין ואין לשנות מיהו ע\"י עכו\"ם מותר (רבינו ירוחם חי\"ג) וכן ע\"י בגד או מטלית או כנף אווז הקלים ואינו משווה גומות (אגור) ואסור לכבד הבגדים ע\"י מכבדות העשויים מקסמים שלא ישתברו קסמיהם: (הגהות אלפסי פרק הזורק ועיין הג\"מ דף קכ\"ד):"
    },
    {
      "id": "orach_chaim-337-3",
      "section": 3,
      "text": "אין סכין את הקרקע ולא מדיחים אותו אפילו היא מרוצף:"
    },
    {
      "id": "orach_chaim-337-4",
      "section": 4,
      "text": "אסור לצדד חבית על הארץ דכיון שהיא כבדה יבא להשוות גומות ודאי והוי פסיק רישיה:"
    }
  ]
}