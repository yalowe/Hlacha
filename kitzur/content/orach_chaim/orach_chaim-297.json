{
  "id": "orach_chaim-297",
  "chapterLabel": "סימן רצ״ז",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-297-1",
      "section": 1,
      "text": "דיני בשמים להבדלה. ובו ה סעיפים:מברך על הבשמים אם יש לו ואם אין לו אינו צריך לחזור אחריהם:"
    },
    {
      "id": "orach_chaim-297-2",
      "section": 2,
      "text": "אין מברכין על בשמים של בית הכסא ולא על של מתים (ודוקא) הנתונים למעלה ממטתו של מת ולא על בשמים שבמסיבת ע\"א דסתם מסיבתן לעכו\"ם. הגה ואם בירך על בשמים אלו לא יצא וצריך לחזור ולברך על אחרים [ב\"י בשם א\"ח]:"
    },
    {
      "id": "orach_chaim-297-3",
      "section": 3,
      "text": "שקים מלאים בשמים שמשימים עכו\"ם תוך קנקני היין אע\"פ שמותר להריח בהם אין מבדילין עליהם:"
    },
    {
      "id": "orach_chaim-297-4",
      "section": 4,
      "text": "נהגו לברך על ההדס כל היכא דאפשר: הגה וי\"א דאין לברך על הדס היבש דאינו מריח רק על שאר בשמים (טור בשם הר\"ר אפרים והר\"א מפראג) וכן נהגו במדינות אלו ונ\"ל דיש להניח גם הדס עם הבשמים דאז עושין ככולי עלמא:"
    },
    {
      "id": "orach_chaim-297-5",
      "section": 5,
      "text": "מי שאינו מריח אינו מברך על הבשמים אלא א\"כ מתכוין להוציא בני ביתו הקטנים שהגיעו לחינוך או להוציא מי שאינו יודע:"
    }
  ]
}