{
  "id": "orach_chaim-437",
  "chapterLabel": "סימן תל״ז",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-437-1",
      "section": 1,
      "text": "המשכיר בית לחבירו על מי חל חובת ביעור. ובו ד סעיפים:המשכיר בית לחבירו לצורך י\"ד וממנו ואילך וקנהו באחת מהדרכים ששכירות קרקע נקנה בו אם עד שלא מסר לו המפתח חל י\"ד על המשכיר לבדוק ואם משמסר לו המפתח חל י\"ד על השוכר לבדוק:"
    },
    {
      "id": "orach_chaim-437-2",
      "section": 2,
      "text": "השוכר בית מחבירו בי\"ד ואינו יודע אם הוא בדוק אם הוא בעיר שואלו אם בדקו ואם אינו בעיר חזקתו בדוק ומבטלו בלבו ודיו:"
    },
    {
      "id": "orach_chaim-437-3",
      "section": 3,
      "text": "המשכיר בית לחבירו בחזקת בדוק ונמצא שאינו בדוק על השוכר לבדוק ואינו מקח טעות ואפי' במקום שבודקים בשכר שהרי מצוה הוא עושה: הגה וי\"א דצריך להחזיר לו שכר הבדיקה הואיל והתנה בהדיא שיהיה בדוק: (המגיד פ\"ב ומשמע לעיל סי' י\"ד):"
    },
    {
      "id": "orach_chaim-437-4",
      "section": 4,
      "text": "בית שהוחזק שלא בדקו המשכיר ואמרו אשה או עבד או קטן אנו בדקנוהו הרי אלו נאמנים והוא שיהא קטן שיש בו דעת לבדוק:"
    }
  ]
}