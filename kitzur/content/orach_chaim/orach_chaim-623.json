{
  "id": "orach_chaim-623",
  "chapterLabel": "סימן 623",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-623-1",
      "section": 1,
      "text": "סדר תפלת נעילה. ובו ו סעיפים:לנעילה אומר אשרי וקדיש ואין אומר ובא לציון. הגה וכבר כתבתי דהמנהג במדינות אלו לומר אשרי ובא לציון קודם נעילה:"
    },
    {
      "id": "orach_chaim-623-2",
      "section": 2,
      "text": "זמן תפלת נעילה כשהחמה בראש האילנות כדי שישלים אותה סמוך לשקיעת החמה וצריך ש\"ץ לקצר בסליחות ופסוקים שבאמצע התפלה וגם אין לו למשוך בתפלת נעילה כל תיבה ותיבה כדרך שמושך בשאר תפלו' כדי שיגמור קודם שקיעת החמה (ואומר במקום כתבנו חתמנו) (טור):"
    },
    {
      "id": "orach_chaim-623-3",
      "section": 3,
      "text": "אם חל בשבת מזכיר בה של שבת אבל בוידוי שלאחר התפלה אין מזכירין בו של שבת והני מילי יחיד אבל שליח צבור כיון שאמרו בתוך תפלתו מזכיר בו של שבת ואם לא הזכיר בזה אין מחזירין אותו:"
    },
    {
      "id": "orach_chaim-623-4",
      "section": 4,
      "text": "אומר כתר כמו במוסף:"
    },
    {
      "id": "orach_chaim-623-5",
      "section": 5,
      "text": "נושאים כפים בנעילה (והמנהג במדינות אלו שלא לישא כפיו ואומרים אבינו מלכנו):"
    },
    {
      "id": "orach_chaim-623-6",
      "section": 6,
      "text": "בסוף הסליחות אומרים ז' פעמים ה' הוא האלהים: (ופעם אחת שמע ישראל וג' פעמים בשכמל\"ו (מנהגים) וע\"ל סי' ס\"א) ותוקעין תשר\"ת: הגה וי\"א שאין לתקוע רק תקיעה אחת (מרדכי והגהות מיימוני סוף הלכות י\"כ ואגור) וכן נוהגין במדינות אלו ותוקעין לאחר שאמר קדיש לאחר נעילה וקצת מקומות נהגו לתקוע קודם קדיש:"
    }
  ]
}