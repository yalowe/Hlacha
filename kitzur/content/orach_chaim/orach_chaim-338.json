{
  "id": "orach_chaim-338",
  "chapterLabel": "סימן 338",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-338-1",
      "section": 1,
      "text": "דברים האסורים בשבת משום השמעת קול. ובו ח סעיפים:השמעת קול בכלי שיר אסור אבל להקיש על הדלת וכיוצא בזה כשאינו דרך שיר מותר: הגה וכן אם לא עביד מעשה שרי ולכן אלו שקורין לחבריהם ומצפצפים בפיהם כמו צפור מותר לעשותו בשבת (הגהות אלפסי) ואסור להכות בשבת על הדלת בטבעת הקבוע בדלת אע\"פ שאינו מכוין לשיר מ\"מ הואיל והכלי מיוחד לכך אסור ולכן אסור לשמש להכות על הדלת לקרוא לבית הכנסת ע\"י הכלי המיוחד לכך אלא מכה בידו על הדלת. (אגור וב\"י בשם פסקי תוספות דעירובין):"
    },
    {
      "id": "orach_chaim-338-2",
      "section": 2,
      "text": "יש מתירים לומר לעכו\"ם לנגן בכלי שיר בחופות: הגה ואפי' לומר לעכו\"ם לתקן הכלי שיר שרי משום כבוד חתן וכלה אבל בלא\"ה אסור (מרדכי פרק משילין) ומיהו בזמן הזה נהגו להקל מטעם שיתבאר בסי' שאחר זה לענין טפוח ורקוד:"
    },
    {
      "id": "orach_chaim-338-3",
      "section": 3,
      "text": "זוג המקשקש לשעות עשוי ע\"י משקולת מותר לערכו ולהכינו מבעוד יום כדי שילך ויקשקש כל השבת:"
    },
    {
      "id": "orach_chaim-338-4",
      "section": 4,
      "text": "המשמר פירותיו וזרעיו מפני חיה ועוף לא יספוק כף אל כף ולא יטפח כפיו על ירכו ולא ירקד להבריחם גזירה שמא יטול צרור ויזרוק להם:"
    },
    {
      "id": "orach_chaim-338-5",
      "section": 5,
      "text": "אין שוחקים באגוזים ולא בתפוחים וכיוצא בהם משום אשוויי גומות: הגה ודוקא על גבי קרקע אבל על גבי שלחן שרי דליכא למגזר שם משום גומות (רבינו ירוחם) מותר לשחוק בעצמות שקורין טשי\"ך אע\"פ שמשמיעים קול הואיל ואינן מתכוונין לשיר (הגהות אלפסי סוף עירובין) וכל זה בשוחק דרך צחוק בעלמא (ב\"י) אבל בשוחק כדי להרויח אסור אפי' שוחק בתם ובחסר דהוי כמקח וממכר (אגור וב\"י ורמב\"ם פכ\"ג) ומ\"מ אין למחות בנשים וקטנים דמוטב שיהיו שוגגין ואל יהו מזידין [תוס' וסמ\"ג והגהת מיימוני פכ\"א] ולשחוק בכדור ע\"ל סי' ש\"ח סעיף מ\"ה:"
    },
    {
      "id": "orach_chaim-338-6",
      "section": 6,
      "text": "אסור לשאוב מים בגלגל גזירה שמא ימלא לגנתו וחורבתו או למשרה של פשתן לפיכך אם לא היה שם לא גינה ולא חורבה ולא בריכה לשרות בה פשתן מותר ויש אומרים שלא אסרו אלא בגלגל גדול שמוציא מים הרבה ביחד בלא טורח והם גלגלים הקבועים בהם דליים הרבה סביב אבל גלגלים שלנו שאין ממלאים בהם אלא מעט מותר דליכא למיחש למידי:"
    },
    {
      "id": "orach_chaim-338-7",
      "section": 7,
      "text": "מי שיש לו פירות בראש הגג ורואה מטר שבא אסור לשלשלם בשבת דרך ארובה שבגג אבל מותר לכסותן ואפי' לבנים שהם מוקצים מותר לכסותן מפני הדלף:"
    },
    {
      "id": "orach_chaim-338-8",
      "section": 8,
      "text": "מותר ליתן כלי תחת הדלף בשבת ואם נתמלא שופכו ומחזירו למקומו והוא שיהא הדלף ראוי לרחיצה אבל אם אינו ראוי אסור משום שאין עושין גרף של רעי לכתחלה ואם נתן כלי תחת דלף שאינו ראוי לרחיצה מותר לטלטלו במים המאוסים שבו :"
    }
  ]
}