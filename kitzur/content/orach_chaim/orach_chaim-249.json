{
  "id": "orach_chaim-249",
  "chapterLabel": "סימן רמ״ט",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-249-1",
      "section": 1,
      "text": "דינים השייכים לערב שבת. ובו ד סעיפים:אין הולכין בע\"ש יותר מג' פרסאות כדי שיגיע לביתו בעוד היום גדול ויוכל להכין צרכי סעודה לשבת בין שהולך לבית אחרים בין שהולך לביתו וה\"מ כשהוא ביישוב במקום שיוכל להכין צרכי שבת אבל אם במקום שהוא שם א\"א לו להכין צרכי שבת או שאינו מקום יישוב בטוח מותר לילך אפי' כמה פרסאות ואם שלח להודיעם שהוא הולך שם לשבת מותר לו לילך כמה פרסאות בכל גוונא:"
    },
    {
      "id": "orach_chaim-249-2",
      "section": 2,
      "text": "אסור לקבוע בע\"ש סעודה ומשתה שאינו רגיל בימי החול ואפילו הוא סעודת אירוסין מפני כבוד השבת שיכנס לשבת כשהוא תאב לאכול וכל היום בכלל האיסור. הגה וסעודה שזמנה בע\"ש כגון ברית מילה או פדיון הבן מותר כנ\"ל וכן המנהג פשוט. ולאכול ולשתות בלי קביעות סעודה אפילו סעודה שרגיל בה בחול כל היום מותר להתחיל מן הדין אבל מצוה להמנע מלקבוע סעודה שנהוג בה בחול מט' שעות ולמעלה:"
    },
    {
      "id": "orach_chaim-249-3",
      "section": 3,
      "text": "דרך אנשי מעשה להתענות בכל ערב שבת:"
    },
    {
      "id": "orach_chaim-249-4",
      "section": 4,
      "text": "אם קבל עליו להתענות בע\"ש צריך להתענות עד צאת הכוכבים אם לא שפירש בשעת קבלת התענית עד שישלימו הצבור תפלתן: הגה ויש אומרים דלא ישלים אלא מיד שיוצאים מבית הכנסת יאכל (טור ומרדכי ס\"פ בכל מערבין (בשם הר\"מ) והגהות מיי' פרק א' מהלכות תענית) ולכן בתעני' יחיד לא ישלים וטוב לפרש כן בשעת קבלת התענית ובתעני' צבור ישלים והכי נהוג (מהרי\"ל בתשו' סי' ל\"ג) ואם הוא תענית חלום צריך להתענות עד צאת הכוכבים:"
    }
  ]
}