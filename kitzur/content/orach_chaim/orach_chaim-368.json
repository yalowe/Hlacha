{
  "id": "orach_chaim-368",
  "chapterLabel": "סימן שס״ח",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-368-1",
      "section": 1,
      "text": "דין אם אחר שעירבו נתקלקל העירוב. ובו ה סעיפים:עירבו ואח\"כ נתקלקל העירוב ובא א' מבני החצר לחזור ולתקנו אם בא לערב ממין הראשון אפי כלה א\"צ להודיע ואפי' מערב עליהם משלהם ואם בא לערב ממין אחר אם כלה הראשון צריך להודיע להם אם מערב משלהם ואם משלו א\"צ להודיעם כלל ואם לא כלה הראשון אלא נתמעט אע\"פ שמערב משלהם א\"צ להודיעם:"
    },
    {
      "id": "orach_chaim-368-2",
      "section": 2,
      "text": "נתוספו דיורים בחצר אם הבית פתוח לשתי חצרות צריך להודיעם מפני שאולי אינם רוצים לערב עם אלו:"
    },
    {
      "id": "orach_chaim-368-3",
      "section": 3,
      "text": "כמה הוא שיעור העירוב בתחלתו בזמן שהם שמונה עשרה או פחות שיעורו כגרוגרות לכל א' ואם הם יותר משמונ' עשרה אפילו הם אלף או יותר שיעורו מזון שתי סעודות שהם שמונ' עשרה גרוגרות שהם כששה ביצים וי\"א שהם כשמונה ביצים:"
    },
    {
      "id": "orach_chaim-368-4",
      "section": 4,
      "text": "נתמעט מכשיעורו אחר שנכנס שבת ראשונ' ונשתייר בו אפי' כל שהוא כשר אף לשאר שבתות:"
    },
    {
      "id": "orach_chaim-368-5",
      "section": 5,
      "text": "אם נתעפש פת העירוב ונפסל מלאכול הרי הוא כמו שכלה לגמרי וצריך לערב מחדש: הגה ולכן נהגו לעשות העירוב חלת מצה שאינה ממהרת להתעפש [כל בו ב\"י סי' שנ\"ד] ועוד דיכולים לשמרה בימי הפסח ויכולים לשמור העירוב כל השנה [דעת עצמו] וזה טוב יותר מלערב כל שבת ושבת שלא ישכחו מלערב מיהו אם רוצים לערב כל ע\"ש ולאכול העירוב כל שבת הרשות בידם וע' לקמן סי' שצ\"ד:"
    }
  ]
}