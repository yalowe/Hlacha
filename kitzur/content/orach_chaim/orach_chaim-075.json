{
  "id": "orach_chaim-075",
  "chapterLabel": "סימן 75",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-075-1",
      "section": 1,
      "text": "להזהר מגלוי שער וקול אשה בשעת ק\"ש וכן שלא לקרותה כנגד הערוה. ובו ו סעיפים:טפח מגולה באשה במקום שדרכה לכסותו אפי' היא אשתו אסו' לקרות ק\"ש כנגדה: הגה וי\"א דוקא באשתו אבל באשה אחרת אפי' פחות מטפח הוה ערוה (הגהות מיימוני פרק ג') ויראה מדברי הרא\"ש דטפח באשה ערוה אפילו לאשה אחרת רק שבעצמה יכולה לקרות אע\"פ שהיא ערומה כדלעיל סי' ע\"ד:"
    },
    {
      "id": "orach_chaim-075-2",
      "section": 2,
      "text": "שער של אשה שדרכה לכסות אסו' לקרות כנגדו: הגה (אפי' אשתו) אבל בתולות שדרכן לילך פרועות הראש מות': הגה וה\"ה השערות של נשים שרגילין לצאת מחוץ לצמתן (ב\"י בשם הרשב\"א) וכ\"ש שער נכרית אפי' דרכה לכסות (הגהות אלפסי החדשים):"
    },
    {
      "id": "orach_chaim-075-3",
      "section": 3,
      "text": "יש ליזהר משמיעת קול זמר אשה בשעת ק\"ש הגה ואפי' באשתו אבל קול הרגיל בו אינו ערוה [ב\"י בשם אוהל מועד והג\"מ]:"
    },
    {
      "id": "orach_chaim-075-4",
      "section": 4,
      "text": "אסור לקרות כנגד ערוה אפי' של עכו\"ם וכן כנגד ערות קטן אסור: [ויש מתירין נגד ערות קטן כל זמן שאינו ראוי לביאה רבינו ירוחם הרא\"ש פרק מי שמתו ומהר\"א מפראג] וכן עיקר [עיין בי\"ד סימן רס\"ה]:"
    },
    {
      "id": "orach_chaim-075-5",
      "section": 5,
      "text": "ערוה בעששית ורוא' אותה דרך דפנותיה אסור לקרו' כנגדה דכתיב ולא יראה בך ערות דבר והא מתחזיא:"
    },
    {
      "id": "orach_chaim-075-6",
      "section": 6,
      "text": "היתה ערוה כנגדו והחזיר פניו ממנה או שעצם עיניו או שהוא בלילה או שהוא סומא מותר לקרות דבראייה תלה רחמנא והא לא חזי לה:"
    }
  ]
}