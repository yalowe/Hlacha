{
  "id": "orach_chaim-670",
  "chapterLabel": "סימן 670",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-670-1",
      "section": 1,
      "text": "דברים האסורים והמותרים בחנוכה. ובו ג סעיפים:בכ\"ה בכסליו (מתחילים) שמונת ימי חנוכה ואסורים בהספד ותענית אבל מותרין בעשיית מלאכה ונוהגות הנשים שלא לעשות מלאכה בעוד שהנרות דולקות ויש מי שאומר שאין להקל להם:"
    },
    {
      "id": "orach_chaim-670-2",
      "section": 2,
      "text": "ריבוי הסעודות שמרבים בהם הם סעודות הרשות שלא קבעום למשתה ושמחה: הגה וי\"א שיש קצת מצוה בריבוי הסעודות משום דבאותן הימים היה חנוכת המזבח [מהר\"א מפראג] ונוהגין לומר זמירות ושבחות בסעודות שמרבים בהם ואז הוי סעודת מצוה [מנהגים] י\"א שיש לאכול גבינה בחנוכה לפי שהנס נעשה בחלב שהאכילה יהודית את האויב [כל בו ור\"ן]:"
    },
    {
      "id": "orach_chaim-670-3",
      "section": 3,
      "text": "אין מספידין בהם אלא לחכם בפניו: הגה ואין מתענין יום שמת בו אב או אם ותענית חלום בחנוכה ע\"ל סי' תקס\"ח סעיף ה' [ולענין צדוק הדין ע\"ל בהל' ר\"ח סי' ת\"כ בהג\"ה וע\"ל סי' תרפ\"ג]:"
    }
  ]
}