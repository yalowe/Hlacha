{
  "id": "orach_chaim-390",
  "chapterLabel": "סימן 390",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-390-1",
      "section": 1,
      "text": "מבוי שצדו אחד עכו\"ם וצדו אחד ישראל. ובו ב סעיפים:מבוי שצדו א' עכו\"ם וצדו א' ישראל ובית של ישראל אחר אצלו פתוח לר\"ה ולא למבוי וחלון בינו לבין ישראל הדר במבוי אינו יכול לערב דרך החלון שביניהם להוציא כליו למבוי דרך בית ישראל שכנו הפתוח למבוי אבל אם פתח ביניהם מותר ויש מי שאוסר אף בפתח פתוח ביניהם:"
    },
    {
      "id": "orach_chaim-390-2",
      "section": 2,
      "text": "מבוי שצדו א' עכו\"ם וצדו א' ישראלי' והיו חלונות פתוחות מחצרו לחצר של ישראל ועירבו כולם דרך חלונות אע\"פ שנעשו כאנשי בית א' ומותרי' להוצי' ולהכניס דרך חלונו' הרי אלו אסורי' להשתמש במבוי דרך פתחי' עד שישכרו מן העכו\"ם:"
    }
  ]
}