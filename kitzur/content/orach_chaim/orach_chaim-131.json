{
  "id": "orach_chaim-131",
  "chapterLabel": "סימן 131",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-131-1",
      "section": 1,
      "text": "דיני נפילת אפים. ובו ח סעיפים:אין לדבר בין תפלה לנפילת אפים. כשנופל על פניו נהגו להטות על צד שמאל: הגה וי\"א דיש להטות על צד ימין והעיקר להטות [ריב\"ש סי' רי\"ב וב\"י בשם הרוקח] בשחרית כשיש לו תפילין בשמאלו על צד ימין משום כבוד התפילין ובערבית או כשאין לו תפילין בשמאלו יטה על צד שמאל [מנהגים] ולאחר שנפל על פניו יגביה ראשו ויתחנן מעט מיושב וכל מקום ומקום לפי מנהגו ומנהג פשוט לומר ואנחנו לא נדע כו' וחצי קדיש אשרי למנצח [טור] ואפילו בימים שאין אומרים תחנון אומרים למנצח מלבד בראש חודש וחנוכה ופורים וע\"פ וערב יום כפור וט' באב [מנהגים וע\"ל סי' תקנ\"ט]:"
    },
    {
      "id": "orach_chaim-131-2",
      "section": 2,
      "text": "נפילת אפים מיושב ולא מעומד: הגה י\"א דאין נפילת אפים אלא במקום שיש ארון וספר תורה בתוכו אבל בלא זה אומרים תחנה בלא כיסוי פנים וכן נוהגים (ב\"י בשם רוקח סי' שכ\"ד) וחצר ב\"ה הפתוח לב\"ה (מהרי\"ל) או בשעה שהצבור מתפללין אז אפי' יחיד בביתו אומר תחינה בנפילת אפים (ד\"ע פי' אגור):"
    },
    {
      "id": "orach_chaim-131-3",
      "section": 3,
      "text": "אין נפילת אפים בלילה ובלילי אשמורת נוהגים ליפול על פניהם שהוא קרוב ליום:"
    },
    {
      "id": "orach_chaim-131-4",
      "section": 4,
      "text": "נהגו שלא ליפול על פניהם לא בבית האבל ולא בבית החתן ולא בב\"ה ביום מילה ולא כשיש שם חתן: הגה ודוקא שהמילה או החתן באותו ב\"ה אבל אם אין המילה בב\"ה אע\"פ שהיא בב\"ה האחרת אומרים תחנון (פסקי מהרי\"א סימן פ\"א) וביום המילה שאין אומרים תחנון דוקא שחרית שמלין אז התינוק אבל במנחה אף על פי שמתפללין אצל התינוק הנימול אומרים תחנון מה שאין כן בחתן שאין אומרים תחנון כל היום כשמתפללין אצל החתן (הגהות מיי' פ\"ה מה\"ת) ולא מקרי חתן אלא ביום שנכנס לחופה:"
    },
    {
      "id": "orach_chaim-131-5",
      "section": 5,
      "text": "אם חל מילה בתענית צבור מתפללין סליחות ואומרים ווידוי ואין נופלין על פניהם ואין אומרים והוא רחום בשחרית אפי' במקום שנוהגים לאומרו בלא זה:"
    },
    {
      "id": "orach_chaim-131-6",
      "section": 6,
      "text": "נהגו שלא ליפול על פניהם בט\"ו באב ולא בט\"ו בשבט ולא בר\"ח ולא במנחה שלפניו ולא בחנוכה ויש אומרים גם במנחה שלפניו (וכן נוהגין) בפורים אין נופלים על פניהם בל\"ג בעומר אין נופלין. בערב י\"כ אין נופלים וכן ערב ר\"ה אפילו שחרית [מנהגים]:"
    },
    {
      "id": "orach_chaim-131-7",
      "section": 7,
      "text": "ומנהג פשוט שלא ליפול על פניהם בכל חודש ניסן ולא בט' באב ולא בין י\"ה לסוכות [ולא מתחלת ר\"ח סיון עד אחר שבועות]:"
    },
    {
      "id": "orach_chaim-131-8",
      "section": 8,
      "text": "אין אדם חשוב רשאי ליפול על פניו כשמתפלל על הצבור אלא אם כן הוא בטוח שיענה כיהושע בן נון: הגה וכן אסור לכל אדם ליפול על פניו בפישוט ידים ורגלים אפי' אם אין שם אבן משכית (הגהות אשירי סוף פרק תפלת השחר וריב\"ש סימן תי\"ב) אבל אם נוטה קצת על צידו מותר אם אין שם אבן משכית וכן יעשו בי\"כ כשנופלין על פניהם אם יציעו שם עשבים כדי להפסיק בין הקרקע וכן נוהגין [מרדכי]:"
    }
  ]
}