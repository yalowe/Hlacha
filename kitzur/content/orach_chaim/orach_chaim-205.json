{
  "id": "orach_chaim-205",
  "chapterLabel": "סימן 205",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-205-1",
      "section": 1,
      "text": "ברכת ירקות. ובו ה סעיפים:על הירקות מברך בורא פרי האדמה ואפילו בשלם וכן כל פירות וקטניות שטובים חיים ומבושלים מברך עליהם לאחר בישול' כברכתם הראוי להם קודם שבישל אבל קרא וסילקא וכרוב וכיוצא בהם שטובים מבושלים יותר מחיים כשהם חיים מברך שהכל ולאחר בישולם בורא פרי האדמה ותומי [פי' שומים] וכרתי [פי' פורט בלע\"ז] כשהם חיים בורא פרי האדמה לאחר שבישלם שהכל: הגה דמחשבי נשתנו לגריעותא אפי' בשלם עם בשר ונשתבחו אין השבח מצד עצמן אלא מחמת הבשר שבהם: (הר\"י פ' כיצד מברכין):"
    },
    {
      "id": "orach_chaim-205-2",
      "section": 2,
      "text": "על המים שבישלו בהם ירקות מברך הברכה עצמה שמברך על הירקות עצמן אף על פי שאין בהם אלא טעם הירק והני מילי כשבשלם בלא בשר אבל בשלם עם בשר מברך עליו שהכל:"
    },
    {
      "id": "orach_chaim-205-3",
      "section": 3,
      "text": "אם סחטן אינו מברך על אותן משקין אלא שהכל:"
    },
    {
      "id": "orach_chaim-205-4",
      "section": 4,
      "text": "חתכן לחתיכות קטנות לא נשתנית ברכתן מפני כך:"
    },
    {
      "id": "orach_chaim-205-5",
      "section": 5,
      "text": "הלפת כשהוא חי מברך עליו שהכל ואם הוא מבושל או כבוש בחומץ או בחרדל בורא פרי האדמה:"
    }
  ]
}