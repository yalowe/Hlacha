{
  "id": "orach_chaim-499",
  "chapterLabel": "סימן תצ״ט",
  "title": "שולחן ערוך, אורח חיים",
  "partName": "אורח חיים",
  "sections": [
    {
      "id": "orach_chaim-499-1",
      "section": 1,
      "text": "דיני מליגה ומליחה ביום טוב. ובו ה סעיפים:אין מרגילין בי\"ט כיצד הוא מרגיל זה המוציא כל הבשר מרגל אחד כדי שיוציא כל העור שלם ולא יקרע מפני שטורח בהפשט זה טורח גדול ואין בו צורך למועד:"
    },
    {
      "id": "orach_chaim-499-2",
      "section": 2,
      "text": "אסור למלוג גדי אא\"כ מולגו לאכול העור:"
    },
    {
      "id": "orach_chaim-499-3",
      "section": 3,
      "text": "בהמה שנשחטה בי\"ט מותר להגביה עורה וליתנה במקום דריסת הרגלים אע\"פ שאין עליו בשר כלל ומותר למלוח עליו מליחה קלה כדרך שמולחים לצלי ומותר להערים ולמלוח כאן מעט וכאן מעט עד שימלח את כולו אבל אם נשחטה מערב י'ט אסור: הגה ונוצות של עוף דינן כמו בעור דמותר לטלטלן כדי להצניען כמו בעור:"
    },
    {
      "id": "orach_chaim-499-4",
      "section": 4,
      "text": "אין מולחין את החלבים ולא מהפכים בהם אפי' לשטחן על גבי יתדות אע\"פ שנשחט' ביום טוב וכן אסור למלוח בשר עליהם באויר:"
    },
    {
      "id": "orach_chaim-499-5",
      "section": 5,
      "text": "עלי שהוא דף עב וכבד וכלי היא אלא שמלאכתו לאיסור לכתוש בו הריפות מותר לטלטלו לקצב עליו בשר ולאחר שקצב עליו אסור לטלטלו מחמה לצל: [אבל לצורך גופו ומקומו שרי]:"
    }
  ]
}